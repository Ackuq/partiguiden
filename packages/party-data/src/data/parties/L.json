{
  "https://www.liberalerna.se/politik/abort": {
    "opinions": [
      "Det är kvinnan själv som ska bestämma om hon vill göra abort. Den svenska abortlagen, för vars tillkomst Liberalerna var starkt pådrivande, vilar på denna princip. Liberalerna vill behålla dagens abortlagstiftning. En bra sex- och samlevnadsundervisning, tillgängliga preventivmedel och ungdomsmottagningar är viktigt för att undvika oönskade graviditeter.",
      "Kampen för aborträtten har länge varit en central del i den liberala feministiska historien. Här är vi i Liberalerna stolta över vår historia där vi alltid stått på kvinnans sida. Tyvärr är kvinnans rätt till självbestämmande fortfarande förnekad och utmanad i stora delar av världen.",
      "Arbetet mot oönskade graviditeter börjar i skolan. Sverige ska ha en bra sex- och samlevnadsundervisning, trygga skolsjuksköterskor och tillgängliga barn- och ungdomsmottagningar. Därigenom ges ungdomar mer kunskap och kontroll över sina egna sexualliv, vilket är viktigt för att förhindra både oönskade graviditeter och könssjukdomar.",
      "Abortmotståndare kämpar för att vårdpersonal ska ges rätt att vägra utföra aborter. De kallar det samvetsklausul, vi liberaler kallar det för vad det är: vårdvägran. Den som söker sig till hälso- och sjukvården ska alltid vara trygg i vetskapen om att vårdpersonalens eventuella olust inte begränsar patienten.",
      "Liberalernas kamp för aborträtten stannar inte vid Sveriges gränser. Vi vill att Sverige ska vara pådrivande för rätten till abort i alla internationella sammanhang, och målet på lång sikt är att rätten till abort ska erkännas som en mänsklig rättighet. EU-medborgare som inte får göra abort i sitt hemland ska ha rätt att göra det i ett annat EU-land. Även om EU’s medlemsländer själva ska få bestämma över sin abortlagstiftning ska EU verka för rätten till fri abort."
    ],
    "title": "Abort",
    "url": "https://www.liberalerna.se/politik/abort",
    "fetchDate": "2023-09-17T17:52:39.918Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/alkohol": {
    "opinions": [
      "För många är ett begränsat alkoholbruk en fungerande del av livet. För den som däremot fastnar i ett riskbruk eller missbruk behöver samhället bistå med hjälpinsatser för att individen ska kunna ta sig ur sitt beroende. Det handlar om undervisning i skolan, god tillgång till vårdinstanser och ett starkt rättssamhälle som motarbetar oseriösa aktörer i serveringsbranchen.",
      "Sjukvården ska ha ett tydligt uppdrag att arbeta förebyggande Det ska vara lätt att få hjälp från sjukvården att minska sin alkoholkonsumtion tidigt, innan ett riskbruk hunnit bli ett missbruk.",
      "Utvecklingen går åt rätt och håll och unga konsumerar allt mindre alkohol, vi kan också se att alkoholmissbruket bland befolkningen i stort minskar. Dock ser vi den motsatta trenden i vissa specifika grupper, denna utveckling är mycket oroande och visar på att vi måste gå över från ett generellt till ett mer riktat arbete för att motverka riskbruk och missbruk. Därför är det viktigt med förebyggande arbete riktat mot barn, ungdomar och föräldrar.",
      "Insatserna mot langning och svartsprit ska vara tydliga, och vi tycker att restauranger och butiker som inte sköter åldersgränser ska bli av med sina tillstånd. Samtidigt behövs en genomgång av alkohollagen för att undanröja onödiga hinder för seriösa näringsidkare utan att skyddet för människors hälsa åsidosätts. Många våldsbrott sker på kvällar och nätter i anslutning till krogbesök. Pålitlig alkoholpolitik är även en trygghetsfråga och restauranger och uteställen måste vara ansvarsfulla i sin servering.",
      " Samtidigt finns det många som klarar av att bruka alkohol utan att drabbas av en missbrukssjukdom. Av den anledningen är det rimligt att Systembolaget ska kunna ha öppet till klockan åtta alla veckans dagar, för att göra livspusslet enklare att få ihop. Dessutom borde de få sälja kylda drycker. Vi måste också minska regelkrånglet för våra seriösa krögare, vi måste göra det enklare att vara företagare, exempelvis genom att avskaffa matserveringskravet.",
      "Liberalerna tycker att det bör vara tillåtet att sälja egna produkter där de tillverkas, så kallad gårdsförsäljning. Detta på villkor att det går att hitta en modell som inte hotar Systembolagets roll. Det borde också existera licensbutiker för öl och vin som ett komplement till Systembolaget."
    ],
    "title": "Alkohol",
    "url": "https://www.liberalerna.se/politik/alkohol",
    "fetchDate": "2024-06-02T17:16:22.160Z",
    "party": "L",
    "subject": "vard-och-omsorg"
  },
  "https://www.liberalerna.se/politik/arbetsmarknad": {
    "opinions": [
      "Att få tjäna egna pengar leder till självständighet. Tyvärr är arbetsmarknaden tudelad. Om man är född i Sverige och har gått ut gymnasiet är risken att hamna i arbetslöshet relativt liten. För utrikes födda och unga utan gymnasiebetyg är risken betydligt högre. Trösklarna till det första jobbet behöver sänkas för att Sverige ska bli möjligheternas land.",
      "Arbetsmarknaden präglas av ojämlikhet. Lönegapet mellan män och kvinnor existerar fortfarande. Diskriminering och dålig arbetsmiljö är vardag för många. Så får det inte gå till, man ska vara trygg på sin arbetsplats. Vi vill göra det enklare att anmäla arbetsgivare, både till Arbetsmiljöverket och till Diskrimineringsombudsmannen.",
      "Ytterligare en oroande trend är att skillnaden i sysselsättning mellan inrikes- och utrikesfödda kvinnor är högre i Sverige än i andra europeiska länder. Kvinnor och män måste mötas av samma insatser och krav när de är nya i Sverige, annars riskerar man att fastna i utanförskap.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: ett inträdesjobb. Inträdesjobbet ska leda den anställde vidare och göra det lättare att få ett vanligt jobb.",
      "Arbetsförmedlingen har nyligen genomgått en stor omstrukturering, reformer som nu behöver sätta sig. Myndighetens fokus bör främst vara de människor som står allra längst ifrån arbetsmarknaden."
    ],
    "title": "Arbetsmarknad",
    "url": "https://www.liberalerna.se/politik/arbetsmarknad",
    "fetchDate": "2023-09-17T17:52:43.401Z",
    "party": "L",
    "subject": "jobb"
  },
  "https://www.liberalerna.se/politik/arbetskraftsinvandring": {
    "opinions": [
      "Att människor kommer till Sverige för att jobba är bra för vår ekonomi, välfärd och stärker vår konkurrenskraft på världsmarknaden. Svenska företag måste kunna anställa människor med nyckelkompetens från andra länder. Studenter från hela världen ska kunna plugga på svenska universitet och söka jobb efter studierna. Väntetiderna för arbetstillstånd ska minska och de s k kompetensutvisningarna stoppas.",
      "Arbetskraftinvandring är bra för Sveriges ekonomi och välfärd. Det måste vara enkelt för företag att anställa människor från andra länder och attraktivt för människor med nyckelkompetens att välja Sverige. Det måste gå snabbt och enkelt att hantera arbetskraftsinvandringen till Sverige på ett rättssäkert sätt, också för entreprenörer genom ett startup-visum.",
      "Det är viktigt att se över hur möjligheten till spårbyte – att en person som sökt asyl får uppehållstillstånd som arbetskraftsinvandrare, eller vice versa – fungerar i praktiken för att motverka otillbörligt utnyttjande av arbetskraft.",
      "Arbetskraftsinvandringen ska ske under goda villkor så att arbetstagare inte exploateras och utnyttjas. Människor som arbetar och gör rätt för sig ska inte utvisas på grund av stelbenta regler som att man tjänat någon hundralapp för lite. Mindre misstag ska inte leda till att människor utvisas.",
      "Sverige ska vara en kunskapsnation och då behöver vi utländska studenter och forskare. Efter studierna måste de ges en chans att stanna här och söka jobb. Vi vill att utländska studenter per automatik ska få uppehållstillstånd i ett år efter avslutade studier för att kunna söka arbete här.",
      " "
    ],
    "title": "Arbetskraftsinvandring",
    "url": "https://www.liberalerna.se/politik/arbetskraftsinvandring",
    "fetchDate": "2023-09-17T17:52:39.938Z",
    "party": "L",
    "subject": "migration-och-integration"
  },
  "https://www.liberalerna.se/politik/a-kassa": {
    "opinions": [
      "Dagens A-kassa är en rest från en arbetsmarknad som inte längre finns. Man arbetade på det lokala bruket och gjorde det fram till pensionen. Idag flyttar vi mer och byter jobb oftare. För att kunna uppskatta den flexibiliteten behövs en stark och pålitlig a-kassa. Därför vill vi se en a-kassa med en stark grundtrygghet men som också uppmuntrar folk att söka nya arbeten.",
      "Det är viktigt att alla kan ta del av a-kassan när man byter jobb. Liberalerna vill därför att arbetslöshetsförsäkringen ska vara allmän och statlig. Dagens fragmentiserade system med olika a-kassor gör att vissa hamnar mellan stolarna. Det sociala skyddsnätet ska inte ha några maskor.",
      "Att förlora jobbet ska inte innebära fattigdom. Med en allmän arbetslöshetsförsäkring kan alla vara säkra på att ett jobbyte inte innebär att hamna i en ekonomiskt dålig sits. För att man inte ska fastna i arbetslöshet ska försäkringen ge ett högt stöd i början och trappas av med tiden. Så säkerställer vi att ingen hamnar på pottkanten av att förlora jobbet samtidigt som det finns en morot för att hitta ett nytt.",
      "För att anpassa arbetslöshetsförsäkringen till dagens arbetsmarknad bör arbetsvillkoret ersättas med ett inkomstvillkor. A-kassa skyddar mot förlorad inkomst och därför är det rimligt att rätten till ersättning är kopplad till faktisk lön och inte hur många timmar man var på jobbet innan man blev arbetslös.",
      "En flexibel arbetsmarknad kräver balans i form av ökad trygghet. Därför välkomnar vi det omställningsstöd som arbetsmarknadens parter kommit överens om.  Grunden för vår välfärd är att alla är med och bidrar, då ska det också finnas en trygghet när jobben förändras."
    ],
    "title": "A-kassa",
    "url": "https://www.liberalerna.se/politik/a-kassa",
    "fetchDate": "2023-09-17T17:52:38.784Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/arbetsratt": {
    "opinions": [
      "Sverige behöver en modern arbetsrätt. Dagens regelverk är anpassade efter en tid när normen var att en person arbetade på samma arbetsplats hela yrkeslivet. Så ser inte arbetslivet ut längre. Arbetsrätten behöver ha en balans mellan trygghet och flexibilitet. För oss innebär det att man ska känna sig trygg på jobbet – men också trygg med att det går att hitta ett nytt jobb vid behov.",
      "Alla ska ha goda arbetsvillkor och kunna lita på att reglerna följs på jobbet. Men svensk arbetsrätt måste också bli mer flexibel för att inte stjälpa arbetstagare och småföretagare. Fler företagare måste våga anställa och då måste arbetsmarknaden bli mer rörlig.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: ett inträdesjobb.",
      "Inträdesjobbet ska leda den anställde vidare och göra det lättare att få ett vanligt jobb. I samband med införandet av inträdesjobb behöver dessutom rätten att provanställa stärkas. Liberalerna vill att möjligheten att anställa via provanställning utvidgas till ett år istället för sex månader. Då kommer företag våga ge fler chansen att visa vad de går för.",
      "Fullskaliga konflikter mellan arbetsmarknadens parter resulterar ofta i stora kostnader för samhället och instabilitet på arbetsmarknaden. För att motverka detta vill vi att fredsplikt skall gälla där kollektivavtal finns. Det behöver finnas en proportionalitet mellan konfliktåtgärder och skada på samhällsviktiga funktioner, riktigt stora konflikter ska kunna lösas genom medling."
    ],
    "title": "Arbetsrätt",
    "url": "https://www.liberalerna.se/politik/arbetsratt",
    "fetchDate": "2023-09-17T17:52:42.339Z",
    "party": "L",
    "subject": "jobb"
  },
  "https://www.liberalerna.se/politik/assisterad-befruktning": {
    "opinions": [
      "Liberalerna har gått i täten för att samkönade par och ensamstående ska ha samma möjlighet att adoptera som olikkönade par. Så långt har vi lyckats. Däremot är det fortfarande krångligt för en kvinna som lever med en annan kvinna att erkännas som barnets andra förälder. Vi vill att reglerna för bekräftelse av föräldraskap ska vara lika för alla par.",
      "Liberalerna vill förenkla för alla sorters familjer att bli till. Det har blivit vanligare att barn kommer till genom värdmoderskap (även kallat surrogatmoderskap). Då tar en kvinna emot ett befruktat ägg och föder barnet utan att själv räknas som barnets mor. Alla graviditeter innebär risker, när det gäller värdmödraskap tillkommer risker för utnyttjande av värdmodern eller det ofödda barnet, och dessa risker behöver hanteras. Många söker behandlingen utomlands då landstingen har svårigheter att tillgodose de som behöver det. Liberalerna tycker att värdmoderskap ska tillåtas altruistiskt, inte mot betalning.",
      "Liberalerna har gått i täten för att samkönade par och ensamstående ska ha samma möjlighet att adoptera som olikkönade par. Så långt har vi lyckats, idag är det självklart att familjer ser olika ut. Däremot är det fortfarande krångligt för någon som lever med en person av samma kön att erkännas som barnets andra förälder. Vi vill att reglerna för bekräftelse av föräldraskap ska vara lika för alla par.",
      "Liberalerna vill tillsätta en utredning om värdmoderskapsfrågor där rättigheterna för barn som fötts genom värdmoderskap utomlands till svenska föräldrar kan tillgodoses och flera frågor kring embryodonation, när ett befruktat ägg doneras av ett par eller en ensamståendes kvinna, bland annat hur sparade embryon får användas."
    ],
    "title": "Assisterad befruktning",
    "url": "https://www.liberalerna.se/politik/assisterad-befruktning",
    "fetchDate": "2023-09-17T17:52:38.287Z",
    "party": "L",
    "subject": "vard-och-omsorg"
  },
  "https://www.liberalerna.se/politik/anpassad-skola": {
    "opinions": [
      "Kunskap är biljetten vidare i livet. Vi vill att alla barn ska ha rätt att lära och utvecklas. Den anpassade skolan ger elever med intellektuell funktionsnedsättning möjlighet att studera efter egna förutsättningar. Det ska alltid ske en utredning innan placering på anpassad skola. Liberalerna vill utveckla och förbättra den anpassade skolan.",
      "Föräldrar till ett barn med intellektuell funktionsnedsättning ska kunna välja om barnet ska gå i anpassad skola eller integrerat i den ”vanliga” skolan. Stödet ska vara lika bra i båda skolformerna. Då behöver utbildningen av lärare och skolledare förbättras. Anpassade grund- och gymnasieskolor ska finnas i eller nära andra skolor och eleverna ska kunna delta i varandras aktiviteter. Bristande fysisk tillgänglighet är aldrig ett godtagbart skäl att placera en elev i en särskild skola. Även föräldrar med funktionsnedsättning begränsas i sitt fria val av skola för sina barn när skollokaler inte är anpassade.",
      "Den anpassade skolan får inte bli en återvändsgränd för eleverna. I dag är det svårt för den som har gått i gymnasiesärskolan att studera vidare. De flesta utbildningsvägar är stängda, och det är svårt för studenterna att läsa i så högt tempo att de kan få studiemedel. Det behövs fler anpassade utbildningar och reglerna för studiestöd behöver anpassas.",
      "Barn med funktionsnedsättning har samma rätt som andra barn att delta i skolans alla ämnen, lära sig och utvecklas. Ett ämne där det slarvas är idrott och hälsa. Det är skolans ansvar att anpassa undervisningen och lärare i idrott och hälsa ska få fortbildning för att alla elever ska kunna delta på sina villkor."
    ],
    "title": "Anpassad skola",
    "url": "https://www.liberalerna.se/politik/anpassad-skola",
    "fetchDate": "2023-09-17T17:52:43.535Z",
    "party": "L",
    "subject": "utbildning"
  },
  "https://www.liberalerna.se/politik/arbetsformedlingen": {
    "opinions": [
      "Arbetsförmedlingen är myndigheten med lägst förtroende bland privatpersoner och företag. Myndigheten lägger mer personalresurser på intern administration än på kontakt med arbetsgivare. Samtidigt har vi en långtidsarbetslöshet som håller på att bita sig fast, särskilt i förorten. Arbetsförmedlingen behöver renodlas till att satsa fullt ut på att förmedla jobb, inget annat.",
      "Svensk ekonomi håller på att återhämta sig och många arbetslösa får snabbt jobb. Men samtidigt blir vår arbetsmarknad alltmer tudelad. En ny arbetslöshet växer fram där unga och nyanlända inte kommer in på den svenska arbetsmarknaden.",
      "Mönstret är tydligt. Den utbildade inhemskt födda befolkningen har en väldigt hög sysselsättningsgrad. Nyanlända, unga utan utbildning och äldre arbetslösa är grupper som systematiskt ställs utanför arbetsmarknaden. Här behöver Arbetsförmedlingen göra betydligt mer; med evidensbaserade program och stöd som leder till riktiga jobb.",
      "Samtidigt som utsatta grupper inte får den hjälp de behöver strös pengar i ineffektiva arbetsmarknadsprogram. Expertmyndigheten IFAU har granskat programmen och pekar på låg nytta. Arbetsförmedlingen omsätter årligen över 80 miljarder. Det är dubbelt så mycket som regeringen lägger på polisen. Vi vill stoppa det ineffektiva miljardslöseriet.",
      "Utbildningsinsatserna måste ha ett tydligare fokus på arbetsmarknaden. Liberalerna föreslår att högskolor och yrkesutbildningar axlar delar av det ansvaret. Vidare efterfrågas ett tätare samarbete med kommuner, där lokal kännedom om arbetsmarknaden finns. Vissa kommuner har kommit långt i matchningsarbetet och där bör den nya myndigheten samarbeta tätare för att kunna nå ut till arbetssökande samt hushålla bättre med de offentliga resurserna."
    ],
    "title": "Arbetsförmedlingen",
    "url": "https://www.liberalerna.se/politik/arbetsformedlingen",
    "fetchDate": "2023-09-17T17:52:40.756Z",
    "party": "L",
    "subject": "jobb"
  },
  "https://www.liberalerna.se/politik/bistand": {
    "opinions": [
      "Det svenska biståndet är en viktig del i att bekämpa ofrihet och främja demokrati världen över. Liberalerna vill se bistånd som motsvarar 1% av BNI och har som grundsats att skydda de mänskliga fri- och rättigheterna som finns i FN:s deklaration och Europakonventionen. Det svenska och europeiska biståndet ska ha som överordnat mål att bidra till demokratisering och respekt för mänskliga rättigheter.",
      "Säkrande av mänskliga fri- och rättigheter, skydd för och upprättande fria val och garantier för fredligt maktöverförande – så bekämpar vi ofriheten världen över. Den svenska biståndspolitiken ska ha dessa som sina överordnade mål. Sverige ska vara en förebild. Det åstadkommer vi genom ett generöst och effektivt bistånd, som motsvarar enprocentsmålet och går till de organisationer och institutioner som kämpar för frihet och demokrati.",
      "Att ställa krav är att bry sig. Vårt bistånd ska villkoras med krav på demokratiska framsteg. När det är staten som står för förtrycket ska vårt bistånd gå till de människor och organisationer som bekämpar dem. Stater som går i demokratisk riktning ska belönas för detta enlig mer-för-mer-principen.",
      "Sverige kan visa vägen. Vi är ett fritt och demokratiskt land som vågar gå före i frågor som uppfattas som känsliga. Exempel på sådana frågor är kvinnors och HBTQ-personers rättigheter, kampen mot barnäktenskap och beskyddandet av pressfriheten. Sverige kan inte göra allt själva, men vi kan göra vår del och genom det sporra andra länder till att också ta sitt ansvar.",
      "Ett brett bistånd ger bäst skydd. Svenskt bistånd kan bidra till många olika former av positiv utveckling. Klimatbistånd kan bromsa klimatförändringarna genom att hjälpa andra länder bort från ett beroende av fossila bränslen. Ett starkt humanitärt bistånd hjälper de som är allra mest utsatta. Liberalerna tar kampen mot ofriheten på alla fronter.",
      " "
    ],
    "title": "Bistånd",
    "url": "https://www.liberalerna.se/politik/bistand",
    "fetchDate": "2023-09-17T17:52:40.655Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/politikbostader": {
    "opinions": [
      "Den svenska bostadsmarknaden saknar både bostäder och marknad. Det är mycket dyrare att bygga hus i Sverige än i våra grannländer och svårt att komma in på bostadsmarknaden. Det visar att systemet inte fungerar. Vi vill öppna bostadsmarknaden, förenkla reglerna och öka konkurrensen. Då kan fler känna friheten av att ha ett eget hem.",
      "Att sätta hemnyckeln i låset är en frihetskänsla fler ska få känna. Vi vill göra det lättare att spara ihop pengar till kontantinsatsen till den första egna bostaden. Därför vill vi införa ett skattegynnat bosparande. Det skulle betyda mycket för att minska klyftorna på bostadsmarknaden och göra att fler har råd att köpa en bostad. Och ränteavdragen – de ska vara kvar.",
      "I dag är bostadsbyggande för dyrt, krångligt och utdraget. Istället för dyra byggsubventioner ner i fickorna på byggherrar vill vi korta överklagandeprocesserna och fortsätta förenkla byggreglerna. Exempelvis ska fler enklare om- och tillbyggnader kunna göras utan bygglov.",
      "Du som är hyresgäst ska få större möjlighet att påverka innehållet i ditt hyreskontrakt och på så sätt påverka din hyra. Det är rimligt att hyresrätter i attraktiva lägen har högre hyra. För den som flyttar in i ett helt nybyggt hus ska fri hyressättning tillåtas, men under hela perioden som hyresgästen bor kvar ska hen ha ett starkt besittningsskydd och skydd mot oförutsägbara hyreshöjningar.",
      "Sverige behöver ett mer blandat bostadsbestånd, till exempel i gamla miljonprogramsområden där det i dag bara finns hyresrätter. Därför vill vi att det ska vara möjligt att omvandla enstaka hyresrätter till ägarlägenheter, medan andra hyresgäster kan fortsätta hyra av hyresvärden."
    ],
    "title": "Bostäder",
    "url": "https://www.liberalerna.se/politik/politikbostader",
    "fetchDate": "2023-09-17T17:52:37.215Z",
    "party": "L",
    "subject": "bostad"
  },
  "https://www.liberalerna.se/politik/barnaktenskap": {
    "opinions": [
      "Det har under lång tid funnits en mängd kryphål för att äktenskap där en av parterna är under 18 år erkänts, trots att det är olagligt att gifta sig med ett barn i Sverige. Om barn blivit bortgifta i sitt hemland händer det att svenska myndigheter räknar dem som gifta. För Liberalerna är det mycket enkelt. Ett barnäktenskap ska aldrig erkännas i Sverige. De som arrangerar ett ska få kännbara straff.",
      "För oss liberaler är det självklart att alla barn har samma rättigheter i Sverige. Vi vill skärpa lagen så att inget barn under 18 år ska räknas som gift i vårt land. Myndigheter ska inte heller på andra sätt hjälpa till att upprätthålla barnäktenskap. Till exempel ska asylsökande bortgifta barn räknas som barn – inte placeras ihop med sin vuxna make.",
      "Barnäktenskap handlar så gott som alltid om flickor som gifts bort med vuxna män. Vi måste se detta som en viktig fråga om jämställdhet och om flickors rättigheter. Samhällets signaler ska vara tydliga även när det gäller flickor från andra länder och kulturer.",
      "Myndigheternas möjligheter att stödja utsatta barn och unga måste bli bättre. Det kan gälla allt från beskyddade till att det en skolelev berättar för sin skolsköterska inte behöver nå föräldrarna. För att stärka barn och unga ska de tidigt få kunskap om sina rättigheter. De ska veta att samhället står på deras sida.",
      "Att tvinga ett barn att ingå i ett äktenskap ska vara ett grovt brott. Lagen om barnäktenskapsbrott behöver stärkas. Än i dag kan man medverka till ett barnäktenskap ostraffat. Även försök till vilseledande till tvångsäktenskapsresa ska kriminaliseras, därtill ska den som tar hjälp av någon för att ordna ett barnäktenskap också straffas. Att frånta någon dess barndom ska ses som det allvarliga brott det är."
    ],
    "title": "Barnäktenskap",
    "url": "https://www.liberalerna.se/politik/barnaktenskap",
    "fetchDate": "2023-09-17T17:52:43.606Z",
    "party": "L",
    "subject": "familjen"
  },
  "https://www.liberalerna.se/politik/biologisk-mangfald": {
    "opinions": [
      "Naturen och den biologiska mångfalden måste skyddas och bevaras. Det är viktigt för allt levande på jorden och för kommande generationer. Vi är beroende av naturen och den biologiska mångfalden för vår överlevnad. Samhället vilar på den biologiska mångfalden och de ekosystemtjänster den möjliggör. Vi har ett egenintresse av att skydda växter och djur.",
      "Vi ska lämna välmående ekosystem och en värld i ekologisk balans till kommande generationer. Vårt samhälle vilar på ekosystemtjänster. Vi kan inte veta vad vi i framtiden kommer att behöva från naturen. Inte minst därför måste vi skydda mångfalden.",
      "Den mest värdefulla naturen ska skyddas genom naturreservat och nationalparker. Särskilt hotade djur och växter ska vara fridlysta. Samtidigt måste miljöerna de är beroende av skyddas och restaureras. Klimatförändringarna sätter hård press på många ekosystem. Det gör att det behövs sammanhängande habitat med stor geografisk utsträckning. Arterna behöver kunna röra sig och sprida sig när klimatet förändras.",
      "Det behövs också förändringar i det brukade landskapet. Skogen är viktig för svensk ekonomi. Den ger oss förnybara material, kemiska produkter, textilier och olika former av bränslen. Men där finns också majoriteten av de skyddade arterna. Skogsbruk går att kombinera med artskydd. Skonsamma bruknings- och avverkningsmetoder behöver tillämpas mer.",
      "I jordbrukslandskapet behövs miljöer där pollinerande insekter, fåglar och andra kan hitta skydd och föda under den tid åkrarnas grödor inte blommar. Kantzoner och ekologiska öar i landskapet är ett sätt att åstadkomma detta.",
      "Utsläppen av gifter och gödningsämnen i våra vattendrag, sjöar och hav måste minska. Värdefulla vattenområden ska skyddas som marina reservat."
    ],
    "title": "Biologisk mångfald",
    "url": "https://www.liberalerna.se/politik/biologisk-mangfald",
    "fetchDate": "2023-09-17T17:52:44.584Z",
    "party": "L",
    "subject": "miljo-och-klimat"
  },
  "https://www.liberalerna.se/politik/betyg": {
    "opinions": [
      "Kunskap är biljetten vidare i livet. Liberalerna har infört både betyg och nationella prov i den svenska skolan. Vi tror att tydliga mål och kunskapskrav är viktigt för en likvärdig skola. Elevernas framtid ska inte avgöras av deras bakgrund, därför ska alla elever bedöms utifrån sina kunskaper i skolan. Genom prov och betyg kan även elever som riskerar att inte lyckas i skolan fångas upp i god tid.",
      "Liberalerna vill att kunskap ska stå i fokus i skolan. Att slopa betyg och prov i skolan i jämlikhetens namn riskerar ge motsatt effekt, då annat än elevens faktiska kunskap riskerar få ökad betydelse. Liberalerna återinförde kunskapsmål i grundskolans lågstadium, då vi ser det som viktigt att alla elever möts av ett likvärdigt kunskapsfokus i skolan.",
      "Internationellt får de flesta elever sina första betyg i första eller andra årskurs. Sverige har gått åt motsatt håll. Fram till att vi satt i regeringen fick elever först betyg i årskurs 8, något som vi ändrade till årskurs 6. Därefter gjorde vi det möjligt att för de skolor som vill få sätta betyg från årskurs 4.",
      "Vidare har Liberalerna varit pådrivande för att återinföra ämnesbetygen i gymnasieskolan. Det har fått stöd i riksdagen och ska börja användas den 1 juli 2025. Vi menar att på samma sätt som det är slutbetygen i årskurs 9 som elever använder för att söka till gymnasiet, bör det vara slutbetygen i gymnasiet som elever använder för att söka till högskolan."
    ],
    "title": "Betyg / Nationella prov",
    "url": "https://www.liberalerna.se/politik/betyg",
    "fetchDate": "2024-06-02T17:16:25.009Z",
    "party": "L",
    "subject": "utbildning"
  },
  "https://www.liberalerna.se/politik/barns-rattigheter-2": {
    "opinions": [
      "Alla barn förtjänar en bra start i livet med kärlek, trygghet, omsorg och hjälp på vägen till vuxenlivet. För en del barn och ungdomar är livet dock inte så enkelt. När föräldrarna brister i sin omsorg måste samhället finnas där. Kommunernas socialtjänst har det yttersta ansvaret för att säkra att barn som far illa får skydd och stöd.",
      "I alla frågor som rör barn ska barnets bästa alltid vara utgångspunkten. FN:s konvention om barnets rättigheter är idag svensk lag men mer behöver göras för att se till att konventionen till fullo förverkligas. Barn måste få komma bättre till tals än vad de gör idag och vuxenvärlden måste bli bättre på att lyssna på barnen och ta in vad de säger.",
      "Barns rättigheter i vården måste tas vara på bättre. Barn ska få tillgång till den vård de behöver, kunna vara delaktiga i sin vård och få inflytande i takt med ålder och mognad. En ung person måste till exempel kunna få preventivmedel eller söka hjälp hos psykiatrin utan att vara rädd för att föräldrarna ska få veta.",
      "Idag utgår familjelagstiftningen från föräldrarnas intressen. Vi vill vända på det och utgå från barnet i stället. Ett barn borde till exempel ges rätten att vägra att träffa en förälder som behandlat barnet illa. Därför vill vi komplettera föräldrabalken med en barnbalk.",
      "Inget barn i Sverige ska fara illa. Därför fortsätter vi driva kampen mot alla former av våld mot barn inklusive hedersförtryck och för att stärka alla barns rättigheter.",
      "Utsatta barn ska få hjälp och stöd att hitta rätt igen och barn som befinner sig i samhällets vård måste alltid få tillgång till rättigheter de har rätt till. Tidig upptäck av barn som behöver samhällets extra stöd är fundamentalt för att hjälpen ska bli så bra som möjlig. BVC och socialtjänsten behöver därför förstärka sina hemsbesöksprogram och förskolan måste bli bättre på att upptäcka vilka barn som far illa. Samhället ska alltid stå på barnets sida.",
      " "
    ],
    "title": "Barns rättigheter",
    "url": "https://www.liberalerna.se/politik/barns-rattigheter-2",
    "fetchDate": "2024-06-02T17:16:22.137Z",
    "party": "L",
    "subject": "familjen"
  },
  "https://www.liberalerna.se/politik/bostadssegregation": {
    "opinions": [
      "Runt om i Sverige finns områden där livschanserna är färre. Det är områden där en hög arbetslöshet har bitit sig fast och där skolresultaten, tryggheten och tilltron till samhällets institutioner är lägre än i övriga Sverige. Bostadssegregationen är roten till nästan alla integrationsproblem: olikheterna i skolan, otryggheten och svårigheten att komma in i det svenska samhället.",
      "Bostadssegregationen har gjort så att nya svenskar koncentrerats till miljonprogram med trånga och undermåliga hyresrätter. Trångboddhet är tre gånger vanligare bland utrikes födda. Att äga sitt eget boende ger ofta en större finansiell trygghet – men att inte äga sitt boende är dubbelt så vanligt bland utrikes födda som bland inrikes födda.",
      "Även de som inte vill hyra sitt boende ska kunna bo i förorten. Ska fler ha råd att äga sitt boende måste det bli billigare att bygga. Vi vill utreda en regelförenkling så att inte varje kommun behöver pröva en hustyp. Det ska istället kunna göras en gång på nationell nivå. Detta skulle ge ökad valfrihet, inte minst i stadsdelar med ett ensidigt utbud av boendeformer som i miljonprogramsområdena.",
      "Trångboddhet, särskilt till följd av otillåten vidareuthyrning, måste motverkas. Liberalerna vill skärpa reglerna så att socialtjänsten måste kontrollera att utbetalningar av ekonomiskt bistånd inte går till boenden som uppenbart är illegala kontrakt."
    ],
    "title": "Bostadssegregation",
    "url": "https://www.liberalerna.se/politik/bostadssegregation",
    "fetchDate": "2023-09-17T17:52:44.594Z",
    "party": "L",
    "subject": "migration-och-integration"
  },
  "https://www.liberalerna.se/politik/biobranslen": {
    "opinions": [
      "Biobränslen som produceras hållbart har stor potential att ersätta fossila bränslen. En stor del av industrins, transportsektorns och fjärrvärmens användning av fossila bränslen är redan utbytt mot biobränslen. Framåt behöver vi börja frigöra biobränslen till användning där det är ont om alternativ – flyg, sjöfart, jordbruksmaskiner och tunga transporter långt från de stora vägarna.",
      "En dryg fjärdedel av Sveriges energiförsörjning utgörs idag av biobränslen. Andelen har ökat stadigt över tid på oljans bekostnad. Samtidigt har skogen fortsatt växa och binder allt mer kol.",
      "Det finns möjlighet att öka produktionen av biobränslen från skogsråvara men också från jordbrukets restprodukter. Det mesta av biomassan eldas idag i pappersbruken och i fjärrvärmeverken. Ganska lite blir drivmedel. Reduktionsplikten kräver att biobränslen blandas in i bensin och diesel för att minska utsläppen. Men trots våra goda förutsättningar har vi en mycket blygsam produktion i landet. Det måste ändras. Det är inte rimligt att Sverige importerar biobränslen.",
      "Biogasproduktionen behöver öka. När gödsel blir till biogas minskar klimatgasutsläppen kraftigt. När biogasen sedan ersätter fossila bränslen uppstår ytterligare klimatnytta. Mycket mer biogas borde produceras i Sverige. Det behövs också en konkret plan för att fasa ut den fossila gasen och gasolen.",
      "Behovet av biobränslen är långt större än vad som går att producera hållbart. Biomassan måste därför användas smartare. Biobränslen ska inte användas där det finns bra alternativ, till exempel genom elektrifiering. Istället ska de användas där de verkligen behövs och där värdet av dem är som störst – till flyget, sjöfarten, jordbruksmaskiner och tunga transporter långt från de stora vägarna."
    ],
    "title": "Biobränslen",
    "url": "https://www.liberalerna.se/politik/biobranslen",
    "fetchDate": "2023-09-17T17:52:42.335Z",
    "party": "L",
    "subject": "energi"
  },
  "https://www.liberalerna.se/politik/bredband": {
    "opinions": [
      "Tillgång till väl fungerande mobiltelefoni och goda uppkopplingsmöjligheter för digitala tjänster blir allt viktigare. Alla ska kunna vara en del av det digitala samhället och därför vill Liberalerna utveckla en digital allemansrätt som garanterar stabil och snabb uppkoppling och bredband i hela landet. Sverige ska därför ha en digital uppkoppling i världsklass.",
      "Alla ska kunna vara en del av det digitala samhället. Vi vill se en digital allemansrätt som ger digital uppkoppling och bredband i hela landet. Digitaliseringen möjliggör utvecklingen av platsoberoende kommunikation med minskad klimatpåverkan.",
      "I dag har Sverige en stark digital position, men många som bor i glesbygd har inte tillgång till bredband. Det påverkar kommunikationen och begränsar möjligheter att driva företag.  Sverige ska ha en digital uppkoppling i världsklass. Bredband är i dag en lika viktig del i infrastrukturen som t ex. el- och vägnäten.",
      "Statens uppgift är att undanröja hinder för utbyggnad, men även att stötta där lönsamheten för utbyggnad är bristfällig. De åtgärder som riksdagen har beslutat om för att stärka styrningen och öka det ekonomiska stödet för bredbandsutbyggnaden står vi bakom. Det är av stor vikt att hela landet kan ta del av stödet. Tempot i bredbandsutbyggnaden måste öka för att nå målen om täckning i hela landet.",
      "Hinder för utbyggnad såsom lokaliseringsprincipen enligt kommunallagen och andra administrativa begränsning får inte hämma utbyggnaden av bredband.",
      "Det är angeläget att det gamla kopparnätet för fast telefoni inte får avvecklas innan det finns fullgoda digitala alternativ för de abonnenter som berörs av omställningen till ny teknik och att det finns andra kommunikationsmöjligheter för dem som inte har tillgång till digitala tjänster."
    ],
    "title": "Bredband",
    "url": "https://www.liberalerna.se/politik/bredband",
    "fetchDate": "2023-09-17T17:52:43.668Z",
    "party": "L",
    "subject": "it-och-mobiltelefoni"
  },
  "https://www.liberalerna.se/politik/cykling": {
    "opinions": [
      "Allt fler upptäcker hur smidigt det är att cykla, samtidigt som det är bra för hälsan och miljön. Men dagens trafiksystem är inte anpassat till den växande cyklismen. Det skapar otrygghet när cyklar, bilar och gående trängs i samma gaturum och det finns för få cykelbanor i städerna och mellan olika samhällen. Vi vill ändra på detta så att det blir lättare och tryggare att cykla. Nätet av cykelbanor måste byggas ut och trafikreglerna anpassas för en säker trafikmiljö.",
      "Cykeln är idag ett självklart alternativ i många människors vardag. Ett problem för många cyklister är att det finns alltför många ogenomtänkta trafikmiljöer och inte någon sammanhållen cykelplanering. Det är inte rimligt att standarden på cykelvägarna försämras vid en kommungräns. Vi vill se flera sammanhängande regionala cykelstråk för att göra det lättare att cykla långa sträckor.",
      "Det måste enklare att ta med cykeln i kollektivtrafiken. Detta är något som avgörs i respektive region, men Liberalerna är ofta pådrivande. Kombinationen av kollektivtrafik och cykel innebär ett verkligt alternativ till bilen. Ju fler som kan ta med cykeln i kollektivtrafiken, desto fler kan låta bilen stå.",
      "Det måste bli säkrare att cykla. Det har visat sig att där motorfordon och cyklister delar vägbana ökar omkörning risken för cykelolyckor. Inför ett hastighetsberoende avstånd vid omkörning av cyklister. De tyska regler som föreskriver att omkörning av cyklister endast får göras med ett säkerhetsavstånd på minst 1,5 meter i tätorter och 2 meter utanför tätort skulle kunna stå som modell.",
      "Cyklister behöver, precis som bilister, tydlig skyltning som underlättar orienteringen. Staten bör samverka med kommunerna så att skyltningen ges en enhetlig utformning i hela landet. Elsparkcykeln är ett klimatsmart sätt att resa samtidigt som det behövs ett väl fungerande regelverk för att undvika dess negativa effekter för gångtrafikanter, framför allt i stadsmiljön.",
      " "
    ],
    "title": "Cykling",
    "url": "https://www.liberalerna.se/politik/cykling",
    "fetchDate": "2023-09-17T17:52:43.619Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/cirkular-ekonomi": {
    "opinions": [
      "Cirkulär ekonomi handlar om att minska slöseriet med jordens resurser. Produkter ska vara tillverkade för att hålla. De ska kunna repareras och materialen de är tillverkade av ska gå att enkelt att återvinna. En effektivare användning av material gör det möjligt att leva rika liv inom planetens gränser. EU-samarbetet är mycket kraftfullt för att åstadkomma den förändring som krävs.",
      "Cirkulär ekonomi handlar om att minska slöseriet med jordens resurser. Produkter ska vara tillverkade för att hålla. De ska kunna repareras och materialen de är tillverkade av ska gå att enkelt att återvinna. En effektivare användning av material gör det möjligt för oss att leva rika liv utan att föröda naturen.",
      "Människor vill kunna minska och påverka sin egen resursförbrukning och sin klimatpåverkan. Man vill hellre laga, sälja eller skänka bort än slänga. Människor kräver i allt högre uträckning hållbara produkter. I inköpsögonblicket behövs tydlig information om produkters miljö- och klimatpåverkan, om hur de ska repareras och hur de ska återvinnas. Det ska framgå hur länge mjukvaror som behövs för att en produkt ska fungera kommer att underhållas och det ska framgå vilka reservdelar som finns att köpa och hur länge dessa kommer att tillhandahållas.",
      "Vi kommer alltid att behöva gruvor, virke från skogen och andra resurser från naturen, inte minst krävs det för att vi ska lyckas fasa ut kol, olja och gas. Men vi måste bli mycket bättre på att använda de material vi utvunnit. EU:s arbete på det här området är mycket viktigt. Styrkan i att 27 länder har samma regler för produkter är enorm."
    ],
    "title": "Cirkulär ekonomi",
    "url": "https://www.liberalerna.se/politik/cirkular-ekonomi",
    "fetchDate": "2023-09-17T17:52:37.006Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/demokrati": {
    "opinions": [
      "De senaste årtiondena har demokratin pressats tillbaka, både globalt och i Europa. Även om demokratin fungerar bra i Sverige är den inte osårbar. I ett krisläge skulle den svenska demokratin snabbt kunna avvecklas. Därför arbetar vi liberaler för att stärka skyddet för demokratin i Sverige och i EU, och vi vill öka stödet till demokratiförkämpar i ofria länder.",
      "Liberalismen föddes ur arbetet för demokrati och frihet. När du står bakom valskärmen med valsedlar och kuvert, har du bokstavligen makten i din hand. Det är en frihet värd att försvaras. Men i dag är grundlagen så svag att det skulle gå fort att avskaffa Sveriges demokrati i ett krisläge. Liberalerna vill stärka grundlagsskyddet för demokratin som system.",
      "I en demokrati måste individens rättigheter skyddas, så att statens makt inte missbrukas. I många länder finns det författningsdomstolar som ser till att det inte införs lagar och regler som kränker de rättigheter som skyddas i grundlagen. Det är dags att Sverige också inför en författningsdomstol.",
      "Demokrati är det enda system som kan förenas med mänskliga fri- och rättigheter. Sveriges utrikespolitik ska arbeta aktivt för demokratisering och vi ska ge ökat stöd till demokratiförkämpar i ofria länder. Jämställdhet och respekt för hbtq-personer och minoritetsgrupper är en del av demokratin.",
      "Europeiska unionen bygger på demokratin. När demokratiska rättigheter kränks, som i Polen och Ungern, måste EU agera kraftfullt. EU ska inte skicka en euro till regeringar som vägrar följa demokratiska principer. I mycket allvarliga fall ska landet förlora sin rösträtt i EU:s ministerråd."
    ],
    "title": "Demokrati",
    "url": "https://www.liberalerna.se/politik/demokrati",
    "fetchDate": "2023-09-17T17:52:44.526Z",
    "party": "L",
    "subject": "lag-och-ratt"
  },
  "https://www.liberalerna.se/politik/diskriminering": {
    "opinions": [
      "Diskriminering går emot hela vår ideologi. Som liberaler vet vi att människor är komplexa och unika. Att bli illa bemött för sitt kön, ålder, sexuella läggning, funktionsvariation eller annan diskrimineringsgrund är att frånta någon en del av deras mänsklighet. Diskriminering kan aldrig accepteras, varken i krogkön eller på arbetsmarknaden.",
      "När någon diskrimineras drabbas inte bara den personen hårt, utan hela samhället. Vi går miste om att de mest kompetenta anställs och att de mest utsatta får hjälp.",
      "Skolor och arbetsgivare har ett stort ansvar. Det ska inte krävas ett metoo-upprop för att påtala problem – vi måste göra det enklare att tipsa och göra anmälningar om diskriminering, trakasserier och andra missförhållanden. Den som vågar anmäla ska också kunna vara trygg att det vid behov kan hanteras anonymt.",
      "Våra gemensamma resurser ska inte stötta diskriminering. En förening som tar emot skattepengar ska direkt sluta få pengar om diskriminering uppdagas. Därtill har dagens diskrimineringslag funnits i snart tio år, utan att utvärderas. Vi vet inte huruvida den faktiskt är effektiv för att hjälpa utsatta. Det är dags att Utreda lagstiftningens effektivitet.",
      "Studier visar att en person med ett arabiskklingande namn har hälften så stor chans att få komma på en arbetsintervju. Den som drabbas av negativ särbehandling ska kunna få hjälp att få upprättelse till exempel av Diskrimineringsombudsmannen. Det ska kosta att diskriminera."
    ],
    "title": "Diskriminering",
    "url": "https://www.liberalerna.se/politik/diskriminering",
    "fetchDate": "2023-09-17T17:52:41.430Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/djurskydd": {
    "opinions": [
      "Djurhållning innebär ett stort ansvar. Djuren ska ha möjlighet att utöva sitt naturliga beteende. All djurhållning måste garantera djuren ett värdigt liv och en anständig död. Transporter av djur ska minska. Minkfarmerna ska avvecklas.",
      "Vi människor tar oss rätten att föda upp djur för att få mat, för att kunna bedriva viktig forskning och för att hålla dem som husdjur. Vi liberaler anser att vi kan ta oss den rätten. Men vi har också ett stort ansvar.",
      "Djur ska ha möjlighet att utöva sitt naturliga beteende. Det kan handla om utevistelse eller tillgång till vatten att simma i och jord att böka i. Djur i sjöar och hav ska slippa övergivna fiskeredskap och annat skräp.",
      "All djurhållning måste garantera djuren ett värdigt liv och en anständig död. Kontrollen av att lagar och EU-regler efterlevs måste skärpas. Sverige ska driva på för att stärka djurskyddet i hela Europa.",
      "Djurtransporterna ska begränsas så mycket som möjligt. Transporter av kött är att föredra framför transporter av levande djur. Möjligheterna att använda mobila och mindre slakterier bör förbättras. Det ska finnas en tidsgräns vid djurtransporter som fastställs för varje djurart.",
      "Användningen av antibiotika i djurhållningen måste minska. Utvecklingen av antibiotikaresistens är ett allvarligt hot mot folkhälsan. Sverige ska arbeta i EU och globalt för en ansvarsfull antibiotikaanvändning som baseras på medicinska bedömningar. Djur ska hållas så att de håller sig friska.",
      "Den återstående minkuppfödningen i Sverige ska avvecklas."
    ],
    "title": "Djurskydd",
    "url": "https://www.liberalerna.se/politik/djurskydd",
    "fetchDate": "2023-09-17T17:52:40.904Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/digitalisering": {
    "opinions": [
      "Digitalisering är ett centralt verktyg för förbättringar för invånarna i Sverige. Rätt använd och med människors behov i centrum erbjuder digitaliseringen fantastiska möjligheter för den enskilda individen, för näringslivet och för samhället i stort. Och för att Sverige ska bli bäst krävs ökad aktivitet inom EU och en konkret handlingsplan med mätbara mål som Sverige kan samlas kring.",
      "Digitalisering är ett centralt verktyg för förbättringar för invånarna i Sverige. Rätt använd och med människors behov i centrum erbjuder digitaliseringen fantastiska möjligheter för den enskilda individen, näringslivet och samhället i stort.",
      "Det övergripande målet är att Sverige ska vara bäst i världen på att använda digitaliseringens möjligheter. Omvärlden står dock inte stilla och ska Sverige bli bäst krävs en konkret handlingsplan. Vi vill se en översyn av regelverket för att säkra en konkurrensneutral lagstiftning som är i takt med utvecklingen inom digitaliseringen.",
      "Sverige måste driva på och stå upp för de liberala värdena i EU, där vi avväger vikten av personlig integritet med behovet av innovation, företagens och Europas konkurrenskraft. Införandet av digitala verktyg i verksamheter kan på ett effektivt sätt gynna personalutveckling, organisationsförändringar och utveckla nya arbetssätt. Digitaliseringen behöver mer ses som ett medel än ett mål.",
      "Sverige behöver stärka våra satsningar på forskning, innovationer och nyttiggörande, framför allt i de miljöer där forskning bedrivs i nära samarbete med näringslivet, för att öka företagens möjligheter att utnyttja AI och data i sina processer och tjänster. Sverige skulle också kunna bli ett föregångsland när det gäller arbetet med etiska riktlinjer för AI-teknologin.",
      "Digitalisering ska alltid vara ett medel, aldrig ett mål. I skolan har digitaliseringen gått för långt. Barn spenderar allt för lång tid av skoldagarna framför en skärm och det hämmar deras läsning och skrivförmåga. Vissa digitala läromedel kan ha fördelar, men det normala ska vara att skolböcker dominerar i klassrummet."
    ],
    "title": "Digitalisering",
    "url": "https://www.liberalerna.se/politik/digitalisering",
    "fetchDate": "2023-09-17T17:52:41.800Z",
    "party": "L",
    "subject": "it-och-mobiltelefoni"
  },
  "https://www.liberalerna.se/politik/frittskolval": {
    "opinions": [
      "Allt fler gör ett aktivt val av skola. Det finns dock familjer som inte själva väljer skola. Det kan bero på att de föredrar den närmsta kommunala skolan som barnen får gå i, eller att de inte känner till att de både har rätt och möjlighet att välja skola. Socialdemokraterna lösa det genom att minska valfriheten, Liberalerna vill det motsatta. Vi vill underlätta för fler att välja skola genom att förenkla valet, exempelvis genom att låta alla skolor samlas på en gemensam plattform. Det ska inte vara krångligt, tidskrävande eller svårt att välja skola.",
      "Vissa fristående skolor som har fler sökande än platser använder köprincipen för att organisera antagningen. Flera partier vill förbjuda det, men Liberalerna vill att det ska få vara ett av flera sätt skolor får använda för att fördela platser till intresserade elever. Det fungerar väl på hundratals skolor i Sverige, men på någon enstaka är det så lång kö att många inte har en rimlig chans. Därför vill vi att kötiden ska vara maximalt ett år. Om två elever har samma kötid, ska en andra urvalsmetod användas.",
      "För Liberalerna handlar likvärdighet i skolan om att alla elever ska få lika goda möjligheter att nå sin fulla potential, inte om att flytta runt elever baserat på deras hudfärg eller etnicitet. Vänstern tror att det blir bättre om staten väljer åt individen, medan Liberalerna tror att samhället blir bättre när alla får frihet och egenmakt.",
      "Dagens system, som gör att elever kan byta skola ett obegränsat antal gånger och närsomhelst skapar problem för skolor och lärare. Utöver att bidra till att skapa osäkerhet i skolornas ekonomiska planering så skapar det även merarbete för lärare och försämrar förutsättningarna för att göra rättvisa bedömningar av elevernas kunskaper. Om det inte råder särskilda omständigheter, exempelvis att en elev är särskilt utsatt på en skola eller att kvaliteten på undervisningen är undermålig, bör möjligheten att byta skola begränsas till en gång per läsår.",
      "Liberalerna föreslår att ett samordnat skolval ska införas. Det ska bli enklare för elever och vårdnadshavare att göra ett informerat skolval genom att information, statistik, ansökan och antagning samlas. Syftet är att underlätta skolvalet för alla inblandade, det vill säga både elever, föräldrar och skolor. Målet är att det ska bli enklare att göra ett val av skola, vilket särskilt kan komma att gynna socioekonomiskt svaga grupper. Ett samordnat skolval ökar även möjligheterna att tillhandahålla information på andra språk, vilket ökar möjligheterna för utrikes födda att ta del av information om sina barns skolgång och möjligheter. Både kommunala och fristående skolor ska delta i det samordnade skolvalet. Alla vårdnadshavare ska göra ett aktivt val. De vårdnadshavare som inte gör ett val ska även fortsättningsvis vara garanterade en plats på en kommunal skola i närområdet i enlighet med den nu gällande närhetsprincipen.",
      "Friskolor kan använda sig av prioriteringsordningar som är godkända av Skolinspektionen. Utöver syskonförtur och geografisk närhet finns kötid, vilket är det dominerande sättet bland svenska friskolor. Kötid är dock inte reglerat i lagen, utan har etablerats av Skolinspektionen som en godkänd urvalsprincip. Det som gäller är att öppenhetsprincipen ska följas, och Skolinspektionens bedömning är att exempelvis anmälningsdatum (kötid), geografisk närhet och syskonförtur är godtagna urvalsgrunder. I en värld där vi blir allt mer rörliga skapar det orättvisa förutsättningar att komma in på friskolor. Det handlar inte bara om nyanlända, i vissa fall kan rent av tiden på året då ett barn föds bli ett hinder. Kötid kan ge upphov till ökad segregation. Barn till vårdnadshavare som saknar kunskap, förståelse och information om såväl skolvalssystemet som skolors kvalitet miss-gynnas. För att motverka detta bör en skrivning i skollagen föras in om att alla friskolor ska ha en gemensam tid från när man får ställa sig i kö, förslagsvis ett år innan skolstart. Det ska i så fall gälla för alla friskolor och göras på samma plats och föregås av en upplysningsplikt, där det går ut information till alla föräldrar som har barn i den åldern med in-formation om det stundande valet i rimlig tid.",
      "Idag tar skolor i utsatta områden ett oproportionerligt stort ansvar för att integrera nyanlända elever. Enligt Skolverkets sammanställning går omkring 95 procent av alla nyanlända elever på kommunala skolor. Att nyanlända elever ansamlas på särskilda skolor kan göra det svårare för både eleverna och skolorna. Efter flyktingkrisen infördes möjligheten för friskolor att använda sig av en särskild kvot för nyanlända. Kvoten innebar att en fristående skola fick avsätta max 5 procent av platserna för nyanlända elever. Få skolor har dock använt sig av den kvoten.51 Idag är antalet nyanlända barn i skolåldern betydligt lägre, men det finns fortfarande behov av att motverka att nyanlända elever ansamlas på några få skolor. Det finns även många eftersöka kommunala skolor som har mycket få nyanlända elever. Med anledning av det vill Liberalerna att alla skolor, så väl fristående som kommunala, ska ha en kvot avsatt för nyanlända elever. Kvoten ska uppgå till 5 procent av platserna.",
      "Hur många elever som får plats vid varje kommunal skola avgörs av kommunen. Vid fördelningen av platserna ska kommunen i första hand utgå från vårdnadshavarnas önskemål. Den principen får dock inte gå ut över ett annat barns rätt till en placering vid en skola nära hemmet – den så kallade närhetsprincipen. Detta förfarande får ibland den praktiska följden att en eftertraktad kommunal skola i ett välbärgat område får ett socioekonomiskt gynnat elevunderlag, och på motsvarande sätt får en kommunal skola i ett utsatt område ett missgynnat elevunderlag. Liberalerna vill göra det juridiskt möjligt för kommuner att kunna skapa upptagningsområden, vilket kan vara lämpligt för att ge elever från olika områden mer jämlika möjligheter att gå i samma skola. Närhetsprincipen ska då gälla inom upptagningsområdet. Införande av upptagningsområde bör följas upp av en utvärdering för att säkerställa att det inte i hög grad bidrar till att skapa flyttmönster, i vilket vissa familjer flyttar runt i syfte att få en plats på en specifik kommunal skola.",
      "Liberalerna vill genomföra en satsning mot pedagogisk segregation. Försöken med särskilda lönesatsningar för förstelärare på skolor i utsatta områden är ett steg åt rätt håll, men mycket mer måste till för att bromsa den negativa utvecklingen vad gäller såväl lärarförsörjningen som fördelningen av lärarkompetens. Sverige bör ta lärdom av Sydkorea och satsa på att stärka och förbättra lärarnas förutsättningar att göra ett bra jobb på utsatta skolor. Ett stöd till skolor med stor lärarbrist och socioekonomiskt svagt elevunderlag bör tas fram i syfte att motverka den pedagogiska segregationen. Liberalerna ser ett behov av en satsning på statliga anslag som går direkt till rektorer på utsatta skolor, som i sin tur ska göra det möjligt för dem att satsa på åtgärder som förbättrar lärarnas arbetsvillkor. Nedan listas exempel på tänkbara åtgärder:",
      "Skolinspektionens rapporter har visat att det råder särskilt hög rektorsomsättning på skolor med omfattande brister. Skolor med hög rektorsomsättning har svårt att behålla kontinuitet i skolledningsfunktionen, som annars är garanten för den pedagogiska verksamheten och dess utveckling. Rektorn ska vara skolans pedagogiska ledare, men för att det ska fungera är det av särskild vikt att rektorn också har det mandat som ledarrollen kräver. För att lyckas som rektor på en socialt utsatt skola är det avgörande att all personal, då särskilt lärarna, delar rektorns pedagogiska vision och är villiga att arbeta i enlighet med den. Liberalerna anser att en rektor som tar sig an uppdraget att vända utvecklingen på en socialt utsatt skola med låga resultat måste ha mandat att utforma sitt eget lag. I syfte att göra det möjligt vill Liberalerna undersöka hur rektorer skulle kunna få större befogenheter att styra över vilka lärare som arbetar på sin skola. Det bör åstadkommas genom förhandlingar.",
      "Idag har flera lärosäten med lärarutbildningar kopplingar till så kallade övningsskolor. Det är resultatet av en femårig verksamhet som regeringen beslutade om under 2014. UKÄ utvärdering av försöken med övningsskolor visade att det ökade erfarenhetsutbytet och det kollegiala lärandet på de deltagande skolorna. Ett liknande upplägg kan med fördel initieras mellan lärarutbildningar och skolor i socialt utsatta områden. Genom att låta studenter göra praktik på skolor i dessa områden kan rekryteringsunderlaget för skolorna vidgas samtidigt som förutsättningarna för undervisningsrelaterade forskningsprojekt stärkas.",
      "Det finns många organisationer och stiftelser som arbetar aktivt för att fler elever ska lyckas i skolan. Initiativ har tagits inom organisationer för att stötta elever i utsatta skolor med allt ifrån organiserad läxhjälp till program för att locka fler välutbildade lärare till socialt utsatta skolor. Liberalerna värnar det svenska civilsamhället och ser vilken betydelse deras insatser kan ha för att skapa ett starkare skolsystem. Således vill Liberalerna prioritera organisationer som aktivt stöttar utsatta skolor, genom att arbeta för att deras villkor förbättras."
    ],
    "title": "Det fria skolvalet – likvärdighet och egenmakt",
    "url": "https://www.liberalerna.se/politik/frittskolval",
    "fetchDate": "2023-09-17T17:52:42.318Z",
    "party": "L",
    "subject": "utbildning"
  },
  "https://www.liberalerna.se/politik/ekonomi": {
    "opinions": [
      "Det ska löna sig att arbeta, starta företag och utbilda sig. Fler ska få förutsättningar att ta ansvar för sin egen försörjning. Det ska löna sig att ta risker, vara entreprenör och tänka nytt. Människor ska försörja sig själva så långt som möjligt. Därför vill Liberalerna se ett egenförsörjningsmål, ett reformerat försörjningsstöd, skattesänkningar för fler i arbete och regelförenklingar för morgondagens företag.",
      "Sverige ska vara ett öppet, fritt land som erbjuder kreativa miljöer och som lockar till sig människor, idéer och kapital. Ett land där fler kan förverkliga sina drömmar och samtidigt veta att den som har det svårt får nya chanser att komma igen. Tillväxt genom innovation och utveckling – det skapar ett Sverige som har invånare med framtidstro.",
      "Efter en lång tid med stram finanspolitik har Sverige stora investeringsbehov, inte minst i skolan, klimatomställningen och äldreomsorgen. Precis som den som studerar ofta tar CSN-lån för att investera i sig själv vill Liberalerna investera i Sverige.",
      "Sverige behöver ett skattesystem som är enkelt och överskådligt, som uppmuntrar arbete, integration, utbildning och sparande och som möter klimatkrisen. Sverige är ett av de länder i västvärlden där skatten äter upp störst andel av en löneökning. Genom skattesystemet kan vi bygga Sverige till en grön kunskapsnation. Liberalerna vill förbättra och förenkla skattesystemet genom en bred skattereform.",
      "Ekonomin behöver bli större. Svensk tillväxt behöver stärkas med reformer som möjliggör för fler företag att växa. En av nycklarna är att Sverige går från basic till premium i det europeiska samarbetet och inför euron."
    ],
    "title": "Ekonomi",
    "url": "https://www.liberalerna.se/politik/ekonomi",
    "fetchDate": "2024-06-02T17:16:22.140Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/energi": {
    "opinions": [
      "En pålitlig energiförsörjning är grunden för vårt moderna samhälle. Energi måste finnas när och där den behövs. Energianvändningen får inte skada klimatet. Olja, kol och gas behöver därför fasas ut helt. Istället behövs mer fossilfri energi – kärnkraft, sol, vind och biobränslen. Svensk energipolitik har länge haft fel fokus. Leveranssäkerheten och kostnadseffektiviteten har tagits för givna.",
      "Klimatomställningen innebär att vi måste sluta använda olja, kol och gas. Istället behöver den fossilfria energin byggas ut. Biobränslen kommer att vara viktiga, men det är bara sol, vind och kärnkraft som kan byggas ut tillräckligt mycket för att ersätta de fossila bränslena. Alla tre producerar el. Vi behöver elektrifiera industrin och transportsektorn så långt det går för att lyckas med omställningen.",
      "Antingen drivs fordon och industriella processer direkt av el, eller så används elen för att producera vätgas. Vätgas kan användas i industrin, som bränsle eller för att producera andra bränslen, som fossilfri bensin eller diesel.",
      "Produktionen, distributionen och användningen av el kommer att behöva fördubblas inom 20 år. Elproduktion av olika slag behöver byggas ut i balans samtidigt som elnätet stärks. Elen måste alltid fungera. Alla måste få den el de behöver. För att vi ska klara klimatomställningen och för att industrin ska kunna utvecklas behöver energipolitiken förändras i grunden.",
      "Kärnkraften har en särställning då den är det enda fossilfria energislaget som både kan byggas ut i stor skala och som är planerbart. För att elsystemet ska fungera så krävs det elproduktion som kan möta behovet oavsett väder. De hinder som tidigare fanns mot ny kärnkraft är nu avskaffade tack vare Liberalerna."
    ],
    "title": "Energi",
    "url": "https://www.liberalerna.se/politik/energi",
    "fetchDate": "2024-06-02T17:16:19.078Z",
    "party": "L",
    "subject": "energi"
  },
  "https://www.liberalerna.se/politik/eu-europeiska-unionen": {
    "opinions": [
      "Liberaler säger JA till Europa när andra tvekar, klagar eller vill backa ur. För oss liberaler är det en självklarhet att vara öppen mot omvärlden, att värna handel, fred och rörlighet och när det kommer till att skapa dessa friheter är EU mycket framgångsrikt. Tack vare EU har demokratin i Europa stärkts. Vi vill fördjupa och utöka EU-samarbetet. Vi har en långsiktig vision om ett federalt Europa.",
      "Tack vare EU-samarbetet kan vi resa, jobba, plugga och leva i hela Europa. Dessutom blir vårt hörn av världen fredligare och tryggare. Liberalerna arbetar aktivt för att genomföra en stark liberal politik inom unionen och gentemot omvärlden.",
      "Idag löser vi konflikter vid förhandlingsborden – inte på slagfälten. Genom EU har demokratin i Europa stärkts och den välståndsutveckling som skett efter Berlinmurens fall och de kommunistiska diktaturerna saknar motstycke. EU ska aktivt stötta de länder som ansöker om medlemskap, såsom Ukraina, Moldavien och Georgien.",
      "Klimatet är vår tids största globala hot mot människors frihet. Miljöförstöringen stannar inte vid nationsgränserna och därför är internationellt samarbete avgörande. EU ska vara världens bästa klimatorganisation och gå i täten för att ställa om från fossilberoende till hållbarhet. Inom EU ska de klimatskadliga utsläppen helt upphöra och jordbruket ställa om för att klara klimatförändringarna.",
      "Sverige står utanför eurozonen. För en god framtida handel, en stark svensk ekonomi och ett gott investeringsklimat vill vi införa euron som valuta i Sverige.",
      "Vi vill att Sverige utökar sitt arbete inom EU för att bekämpa yttre hot, internationell brottslighet och terrorism genom att införa ett europeiskt FBI med operativa befogenheter, ett gemensamt EU-försvar och en gemensam gränspolis för bevakning av EU:s yttre gränser."
    ],
    "title": "Europeiska unionen",
    "url": "https://www.liberalerna.se/politik/eu-europeiska-unionen",
    "fetchDate": "2023-09-17T17:52:44.454Z",
    "party": "L",
    "subject": "europa"
  },
  "https://www.liberalerna.se/politik/elevhalsa": {
    "opinions": [
      "Elever som mår dåligt eller lider av psykisk ohälsa behöver stöd. Elevhälsan fyller en viktig funktion. Elever som är trygga och mår bra presterar bättre i skolan. Det är därför vi menar att en satsning på en utbyggd elevhälsa kommer att hjälpa fler elever att prestera och lyckas i skolan.",
      "Den psykiska ohälsan och stressen ökar bland barn och unga. Särskilt gäller det unga kvinnor som kan ha orimligt höga krav på sig själva och från sin omgivning. För att alla elever ska ges möjlighet att nå sina kunskapsmål är det viktigt att skolan har möjlighet att hjälpa och stötta dessa elever.",
      "Elever som mår dåligt slussas alltför ofta mellan olika instanser. Det är särskilt olyckligt med tanke på att de i stället borde få hjälp så fort som möjligt. För att motverka att elever i behov av vård faller mellan stolarna vill Liberalerna att alla skolhuvudmän ska ha avtal med sjukvården i syfte att stärka elevhälsoarbetet.",
      "På skolan är det även viktigt att elevvårdsteamen har den kompetens som behövs för att ta hand om olika elever. Liberalerna vill exempelvis att elevhälsan i högre utsträckning ska knyta till sig fler experter, till exempel logopeder.",
      "Elevhälsans uppdrag är brett. Medan vissa elever är i behov av ett plåster, behöver andra elever en famn att känna trygghet i. Det finns elever som älskar skolan lika mycket som de hatar sitt hem. Det är för dem Liberalerna vill att socialtjänsten ska kopplas till skolans elevvårdsteam – sekretessregler får inte bli ett hinder för samverkan och välbehövliga insatser."
    ],
    "title": "Elevhälsa",
    "url": "https://www.liberalerna.se/politik/elevhalsa",
    "fetchDate": "2023-09-17T17:52:43.438Z",
    "party": "L",
    "subject": "utbildning"
  },
  "https://www.liberalerna.se/politik/eu-bra-dig": {
    "opinions": [
      "1. KÄMPAR FÖR FRED I HELA EUROPA",
      "Tack vare EU har det länge varit fred inom unionens gränser – det var därför EU bildades. Sedan Rysslands invasion av Ukraina är freden i Europa hotad. Nu arbetar EU som enad front för att stötta Ukraina i kriget mot Ryssland och utökar sin försvarsförmåga för att fortsätta kämpa för fred i hela Europa. ",
      "2. BEKÄMPAR KLIMATFÖRÄNDRINGARNA",
      "Tack vare EU arbetar medlemsländerna tillsammans för att minska EU:s utsläpp och nå netto nollutsläpp till 2050. Det gemensamma utsläppshandelssystemet gör att det kostar att släppa ut, och reglerna på EU-nivå gör att Europa har renare luft och vattendrag. Onödiga plastprodukter har förbjudits och fler steg ska tas. ",
      "3. BILLIGARE OCH FLER VALMÖJLIGHETER",
      "Tack vare EU har vi friheten att köpa och sälja varor och tjänster utan dyra tullavgifter eller krångliga regler. Du kan nätshoppa från andra länder i Europa, och samma starka konsumentskydd gäller. EU:s frihandelsavtal med omvärlden gör det också billigare och enklare för både privatpersoner och företag att handla med andra länder.",
      "4. ENKLARE OCH BILLIGARE ATT RESA",
      "Tack vare EU behöver du inte visa pass när du reser och slippa långa köer till kontroller på flygplatser och tågstationer. Gemensamma regler för både tåg och flyg gör att du kan känna sig säker på din resa– oavsett om bolaget är svenskt, grekiskt eller irländskt. Samtidigt blir priserna lägre. ",
      "5. BILLIGARE ATT PRATA, SMS:A OCH SURFA",
      "Tack vare den friare europeiska telefonmarknaden och slopade roamingavgifter har priserna på surf och internationella telefonsamtal fallit. Oavsett om du är i Tyskland eller Portugal kan du surfa och ringa fritt, precis som hemma i Sverige. ",
      "6. FLER FÅR SINA MÄNSKLIGA RÄTTIGHETER RESPEKTERADE",
      "Tack vare EU finns ett långtgående arbete för att stärka mänskliga rättigheter i hela unionen. Idag är det vissa medlemsländer som försöker tumma på demokratiska principer och universella rättigheter. Då kan EU dra in ekonomiskt stöd ställa tuffa krav på förändringar. Money talks!",
      "7. ENKLARE FÖR DIG SOM VILL BO, PLUGGA OCH JOBBA UTOMLANDS",
      "Tack vare EU har du rätt att bo och jobba var du vill i hela unionen, och samtidigt behandlas på samma sätt som andra i det land du flyttat till. Det är enklare att studera på universitet i resten av Europa och få stöd för att göra det. ",
      "8. ENKLARE ATT FÅ VÅRD I HELA EUROPA",
      "Tack vare EU-samarbetet har det blivit lättare att få vård för den som blir sjuk på semesterresan. Dessutom kan den som fastnar i en vårdkö i Sverige söka hjälp i något annat EU-land och snabbare få rätt behandling.",
      "9. FRI RÖRLIGHET ÄVEN FÖR FILM OCH SERIER",
      "EU har bestämt att de betaltjänster du har tillgång till i Sverige, ska du också ha tillgång till när du är i ett annat EU-land. Inga problem längre att kolla serier på semestern alltså.",
      "10. LÖSER GEMENSAMMA PROBLEM TILLSAMMANS",
      "Tack vare EU kan små länder samarbeta för att lösa gemensamma utmaningar. Exempelvis under Covid-19-pandemin när EU upphandlade vaccin gemensamt för ett billigare pris och mycket snabbare än om varje land hade gjort det på egen hand. "
    ],
    "title": "EU – bra för dig",
    "url": "https://www.liberalerna.se/politik/eu-bra-dig",
    "fetchDate": "2024-06-02T17:16:21.683Z",
    "party": "L",
    "subject": "europa"
  },
  "https://www.liberalerna.se/politik/enkla-jobb": {
    "opinions": [
      "Den största klyftan i vårt samhälle går mellan de som har ett jobb och de som inte har det. Under nuvarande regering har långtidsarbetslösheten ökat och Sverige fått Europas fjärde högsta arbetslöshet.  Det behövs sänkta skatter så det alltid lönar sig att arbeta och nya enkla jobb så fler kan komma i arbete.",
      "Att ha ett jobb att gå till är att vara en del av samhället. Det är i våra fikarum, kontor och mötesrum som Sverige växer.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: ett inträdesjobb.",
      "Det arbetsrättsliga skyddet för anställningsformen motsvarar en provanställning och lönen är 70 % av lägstalönen inom branschen. Inträdesjobbet ska göra det lättare för den anställde att debutera på den vanliga arbetsmarknaden.",
      "I dag löner det sig inte att gå från bidrag till jobb. Vi vill ställa krav på att den som får försörjningsstöd också deltar i praktik och utbildning. Samtidigt föreslår vi generösa skattesänkningar för att den som arbetar ska få behålla en större andel av sin lön. Det är riktiga jobb, företagande och tillväxt som är vägen till egenmakt för fler."
    ],
    "title": "Enkla jobb",
    "url": "https://www.liberalerna.se/politik/enkla-jobb",
    "fetchDate": "2024-06-02T17:16:25.165Z",
    "party": "L",
    "subject": "jobb"
  },
  "https://www.liberalerna.se/politik/euron": {
    "opinions": [
      "Stödet för euron ökar kraftigt. Den svajiga kronkursen svider i plånboken för svenskarna, inte minst med importerad inflation på mat. Euron används av över 350 miljoner européer. Tillsammans utgör de Sveriges överlägset viktigaste exportmarknad. Sverige behöver en stabilare valuta som tar Sverige bort från avbytarbänken i EU.",
      "EU och euroländerna är Sveriges viktigaste handelspartners. Varje dag köps och säljs varor och tjänster över Sveriges gränser och ekonomin har blivit mer komplex. Tidigare har man sagt att företagen gynnas av en svag krona. Det är inte lika tydligt idag. Det syns inte minst i den gröna vågen i Norrland, där man gått från skog till batterier som byggs av delar från hela världen. Med euron som valuta skulle vi förenkla för företagen, stärka svensk konkurrenskraft och skulle göra Sverige rikare.",
      "I tider av oroligheter drabbas kronan hårt. Pengarna söker sig till trygga hamnar när det blåser och lämnar mindre valutor som kronan vind för våg. Detta försvagar vår valuta och eldar på prishöjningarna. Behovet av en egen centralbank har också minskat i takt med att Sveriges ekonomi blir allt mer integrerad med resten av Europa och övriga världen. Globala kriser möter vi därför bäst tillsammans.",
      "Det är åter krig i Europa och enigheten inom EU är avgörande i att stoppa Putin. En gemensam valuta stärker unionen. Ett svenskt medlemskap i euron skulle gynna både Sverige och europasamarbetet och ytterligare stärka EU:s inflytande i världen. Sammanhållningen är vårt vassaste vapen mot Putin och de som vill splittra oss."
    ],
    "title": "Euron",
    "url": "https://www.liberalerna.se/politik/euron",
    "fetchDate": "2023-09-17T17:52:44.289Z",
    "party": "L",
    "subject": "europa"
  },
  "https://www.liberalerna.se/politik/extremism": {
    "opinions": [
      "Sverige behöver en tydlig liberal och borgerlig mitt. Som talar klarspråk om hotet från extremister, islamister och rasister. Vi är det liberala mittenankaret i en borgerlig regering.",
      "Demokratin, åsiktsfriheten och yttrandefriheten ska försvaras. Demokratin kan inte försvaras genom att inskränkas. Därför är Liberalerna mycket skeptiska till förslag om att förbjuda föreningar eller inskränka yttrandefrihet. Men även om avskyvärda åsikter inte kan förbjudas vill vi att alla extremistiska aktiviteter ska bekämpas resolut inom grundlagens ramar.",
      "Polisens arbete mot alla former av våldsbejakande och våldsutövande extremism behöver utvecklas. Skyddet för gudstjänstlokaler ska stärkas. Polisens hatbrottsarbete måste ges särskild prioritet. Lagarna mot terrorverksamhet har skärpts, men fortfarande finns det luckor. Vi vill att allt samröre med terrorverksamhet ska vara kriminaliserat.",
      "Skolan är inte värdeneutral, utan ska stå för alla människors lika värde. Skolan har en viktig roll i att förebygga antisemitism, antiziganism, islamofobi, afrofobi men även homofobi och andra former av intolerans. Skolan ska vara en frizon från fördomar och hat."
    ],
    "title": "Extremism",
    "url": "https://www.liberalerna.se/politik/extremism",
    "fetchDate": "2023-09-17T17:52:43.633Z",
    "party": "L",
    "subject": "lag-och-ratt"
  },
  "https://www.liberalerna.se/politik/elektrobranslen": {
    "opinions": [
      "Elektrobränslen görs av infångad koldioxid och vätgas. De ersätter bensin, diesel och flygfotogen. Maskiner och fordon som redan finns kan fortsätta användas utan klimatpåverkan. Biobränslen har samma roll. Fördelen med elektrobränslena är att de kan produceras i obegränsad mängd. Allt som behövs är koldioxid, vatten och fossilfri el. Produktion av elektrobränslen behöver komma igång i Sverige.",
      "Elektrobränslen tillverkas av koldioxid och vätgas. Om koldioxiden fångas in där biomassa eldas och vätgasen produceras fossilfritt blir elektrobränslet klimatneutralt. Fossilfri bensin, diesel och flygfotogen kan på det här sättet framställas i obegränsad mängd.",
      "Elektrobränslen är det komplement till biobränslen som behövs för att långväga flyg och sjöfart och annat som är svårt att elektrifiera ska kunna fortsätta som idag och även kunna växa.",
      "Biobränslen är ofta billigare än elektrobränslen, men de har tyvärr den stora nackdelen att tillgången är begränsad. Inte ens i Sverige går det att öka produktionen av biobränslen så mycket att det räcker till alla behov. Globalt är det omöjligt.",
      "Ett första större elektrobränsleprojekt är på gång där flygbränsle ska produceras. Redan om några år kommer vi att kunna flyga fossilfritt. Det är flygets klimatpåverkan som är problemet, inte att människor reser.",
      "De som gör stora investeringar måste kunna lita på att klimatarbetet fortsätter med oförminskad styrka. Projekten är helt beroende av god tillgång på fossilfri el. EU-länderna måste också enas om att klassa elektrobränslen som gröna oavsett om el från vatten, vind, sol eller kärnkraft används för att producera dem. Tack vare Liberalerna är redan alla fossilfria elektrobränslen godkända i den svenska reduktionsplikten."
    ],
    "title": "Elektrobränslen",
    "url": "https://www.liberalerna.se/politik/elektrobranslen",
    "fetchDate": "2023-09-17T17:52:43.441Z",
    "party": "L",
    "subject": "energi"
  },
  "https://www.liberalerna.se/politik/elmarknad": {
    "opinions": [
      "Svenska elkunder har i decennier kunnat lita på att elen fungerar. Kostnaden har också gått att förutse. Så är det inte längre. Kapaciteten att producera el när den behövs är särskilt i söder för liten. Priset blir nu istället så högt att människor tvingas avstå från att använda el. Det är ett allvarligt politiskt misslyckande. Människor ska ha tillgång till el när och där de behöver den.",
      "I grunden är det sunt att vi har en elmarknad där köpare och säljare av el kommer överens om vad den ska kosta. Marknadskrafterna löser de brister som uppstår. Den som verkligen behöver får el och elproducenterna får – åtminstone i teorin – incitament att göra något åt bristerna.",
      "Men elmarknaden är omgärdad av regler och politisk styrning som i praktiken gör det väldigt svårt för marknaden att lösa de problem som finns. Lösningen är att investera i elproduktion, särskilt i planerbar produktion – där kärnkraften är det enda fossilfria alternativet. Investeringarna kräver politisk stabilitet. Ingen vågar chansa på att investera när reglerna när som helst kan ändras genom nya subventioner eller skatter riktade mot enskilda kraftslag.",
      "De fossilfria kraftslagen måste hanteras teknikneutralt och ska ha jämförbara regler. Marknadsmodellen behöver kompletteras med en modell för att ersätta de nyttor kraftslagen gör i kraftsystemet utöver att leverera el – systemtjänster.",
      "Elmarknaden har aldrig varit så omgärdad av politisk styrning som idag. Marknaden fungerar i så mån att det inte brukar uppstå några strömavbrott på grund av brist på el. Men, samtidigt behöver den kopplas ihop bättre med det tekniska kraftsystemet. Det ska löna sig att bete sig på ett sätt som gynnar kraftsystemet och som förbättrar leveranssäkerheten."
    ],
    "title": "Elmarknad",
    "url": "https://www.liberalerna.se/politik/elmarknad",
    "fetchDate": "2023-09-17T17:52:39.351Z",
    "party": "L",
    "subject": "energi"
  },
  "https://www.liberalerna.se/politik/elpriser": {
    "opinions": [
      "Det är Putins krig som gett höga priser på el i Europa, men att Sverige drabbas beror på de rödgrönas stängningar av kärnkraft och kraftvärme i södra Sverige har försvagat elsystemet. Fram till dess Ringhals 2 stängde hade vi samma låga elpris i hela landet. Nu återbygger vi grunden i energisystemen.",
      "De enorma skillnaderna i elpris mellan norr och söder är djupt orättvisa. Människor ska ha tillgång till el när och där de behöver den till rimliga priser. Vi betalar elnätet tillsammans. Det ska byggas, drivas och underhållas så att hela Sverige får samma elpris. Prisskillnaderna beror på att elsystemet söder om Dalälven är kraftigt försvagat sedan den förra regeringens politik lett till att vi förlorat både kärnkraft och kraftvärme. För att driftsäkerheten ska kunna garanteras behöver Svenska kraftnät dessutom begränsa överföringen i ledningarna. För lite el kommer ner från vattenkraften i norr och södra Sverige får då kontinentens höga elpris.",
      "På kort sikt behöver vi börja utnyttja elnätet bättre. På lång sikt behövs mer planerbar elproduktion i södra Sverige. Att vindkraften nu byggs i stor skala är bra för ökad elproduktion, men kärnkraften är det enda fossilfria planerbara kraftslaget som kan byggas ut i stor skala. Att Liberalerna nu tagit bort tidigare hinder för ny kärnkraft leder till utbyggd elproduktion och lägre priser i södra Sverige.",
      "Liberalerna vill sänka elskatten. Inte bara för att lätta på trycket för hushållens plånböcker, utan för att det underlättar elektrifiering och klimatomställning. Det kommer att ta tid att återuppbygga ett välfungerande elsystem, men energipolitiken måste möjliggöra klimatomställningen, ge rimliga priser och låta industrin växa."
    ],
    "title": "Elpriser",
    "url": "https://www.liberalerna.se/politik/elpriser",
    "fetchDate": "2024-06-02T17:16:18.841Z",
    "party": "L",
    "subject": "energi"
  },
  "https://www.liberalerna.se/politik/friskolor": {
    "opinions": [
      "Det finns många fristående och kommunala skolor som håller hög kvalitet och har högt söktryck. Att elever och föräldrar kan välja ett annat alternativ än det kommunen har är en frihet som Liberalerna alltid kommer att försvara. Vi anser att kvalitet, kunskap och trygghet är det som är viktigt.",
      "Liberalerna värnar friskolereformen. Förr fanns privatskolor som tog ut höga elevavgifter. Då var det familjens plånbok och sociala status som avgjorde vilken elev som kunde få gå på en privatskola. Nu är de fristående skolorna öppna för alla, och finansieras gemensamt utan några elevavgifter. Det är en frihetsreform som är viktig att försvara.",
      "Liberalerna har aktivt bidragit till att skärpa kraven på friskolorna. Tydligare krav ska ställas på vem som ska kunna starta och driva friskolor. Tvångsförvaltning och nedläggning av förskolor eller skolor som inte klarar sitt uppdrag eller bryter mot lagen ska snabbt kunna genomföras, oavsett huvudman.",
      "Religiösa friskolor riskerar försämra integrationen i Sverige och hämma elevernas frihet. Särskilt allvarligt är att de barn som har störst behov av att integreras i Sverige ofta är samma barn som sätts i religiösa friskolor. Så får det inte vara – skolan ska vara en plats där kunskap och bildning står i fokus, inte religionsutövning. Vi vill se ett totalförbud för religiösa friskolor. Lärare ska undervisa, inte predika."
    ],
    "title": "Friskolor",
    "url": "https://www.liberalerna.se/politik/friskolor",
    "fetchDate": "2023-09-17T17:52:42.706Z",
    "party": "L",
    "subject": "utbildning"
  },
  "https://www.liberalerna.se/politik/familjepolitik": {
    "opinions": [
      "Familjer kan se ut på många olika sätt och alla föräldrar ska ha möjlighet att kunna kombinera jobb och föräldraskap. Vi vill ha en modern, valfrihetsinriktad familjepolitik som ökar jämställdheten och uppmuntrar arbete. Ett jämställt föräldraskap är bra för barnen, familjen och samhället. Därför föreslår vi en helt ny modell för föräldraförsäkringen som bättre än idag uppnår dessa liberala mål.",
      "Liberalerna tog initiativet till den första öronmärkta månaden 1995, den s k ”pappamånaden”, liksom införandet av en tredje öronmärkt månad 2014. Trots de öronmärkta månaderna är fortfarande uttaget av föräldraledighet alldeles för ojämställt. I stället för dagens långa föräldraförsäkring med begränsat inkomstskydd vill vi ha en kortare försäkring med fullgott inkomstskydd",
      "En fullt utbyggd förskola ska erbjuda barn en trygg omsorg som ska stimulera barns utveckling. Förskolans kompensatoriska uppdrag är viktigt och ska stärkas. Idag har barn till föräldralediga och arbetslösa rätt till 15 timmar i veckan på förskolan. Liberalerna vill att detta ökas till 30 timmar i veckan och möjlighet till omsorg på obekväm arbetstid för föräldrar som behöver det på grund av arbete.",
      "Även om stora framsteg gjorts i arbetet för ett samhälle där alla människor oavsett sexuell läggning eller könsidentitet har samma rättigheter och möjligheter, så återstår viktiga förändringar av lagstiftningen. Vi vill t.ex. ändra reglerna för fastställande eller erkännande av föräldraskap där två personer av samma kön blir föräldrar, i Sverige eller utomlands.",
      "För att förebygga våld mot barn måste det finnas ett föräldrastöd i alla kommuner och möjligheten till hembesök bör utökas. Vi vill ha familjecentraler i alla kommuner för en nära samverkan mellan öppen förskola, socialtjänsten och mödra- och barnhälsovården."
    ],
    "title": "Familjepolitik",
    "url": "https://www.liberalerna.se/politik/familjepolitik",
    "fetchDate": "2023-09-17T17:52:43.615Z",
    "party": "L",
    "subject": "familjen"
  },
  "https://www.liberalerna.se/politik/fastighetsskatt": {
    "opinions": [
      "Om fler vågar bospara, flytta eller bygga nytt blir bostadsmarknaden bättre för alla. Det behövs\nstabila spelregler om boendekostnader och regelförenklingar för ett ökat byggande, inte bestraffande skatter på ägande eller säljande av boende. Därför kommer fler bostadsdrömmar att infrias med Liberalernas politik.",
      "Det finns få områden i samhället där skillnaden i individers makt och frihet är lika stor som på bostadsmarknaden. Den som redan är inne i bostadsmarknaden eller som har pengar kan välja sin bostad, men för många ungdomar och nyanlända är situationen en annan.",
      "Liberalernas bostadspolitik syftar till att öka byggandet och få en bostadsmarknad präglad av större rörlighet, där byggkostnaderna hålls nere genom ökad konkurrens, där priserna för att hyra i högre grad speglar verkligheten och där skattepolitiken minskar risken för snabba prisstegringar såväl som plötsliga prisfall.",
      "Liberalerna vill sänka flyttskatten och säger nej till oppositionens planer på en fastighetsskatt. Den tidigare fastighetsskatten skapade en enorm oförutsägbarhet och otrygghet. Skatten kunde höjas kraftigt för att grannen bredvid nyligen sålde sin nyrenoverade villa till ett högt pris. Därför slopade alliansregeringen skatten 2008 och ersatte den med en fastighetsavgift med ett tak på 8 000 kronor om året, det är vi liberaler stolta över att ha medverkat till. Vi kommer inte att medverka till att den återinförs.",
      "Om fler vågar bospara, flytta eller bygga nytt blir bostadsmarknaden bättre för alla. Det behövs stabila spelregler om boendekostnader och regelförenklingar för ett ökat byggande. Därför kommer fler bostadsdrömmar att infrias med Liberalernas politik."
    ],
    "title": "Fastighetsskatt",
    "url": "https://www.liberalerna.se/politik/fastighetsskatt",
    "fetchDate": "2024-06-02T17:16:22.597Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/fiske": {
    "opinions": [
      "Fisket måste bedrivas långsiktigt hållbart. Fiskbestånden ska vara livskraftiga. Fisket måste begränsas till vad bestånden tål. Kvoter ska vila på vetenskaplig grund. När bedömningarna varit för optimistiska kan det behövas akuta fiskestopp. Småskaligt och kustnära fiske ska gynnas. Vi är kritiska till EU:s fiskeripolitik då vissa beslut inte tagit hänsyn till att situationen för många av bestånden fortfarande är allvarlig.",
      "Grunden för en stabil och lönsam fiskenäring är att fisket sker inom biologiskt säkra gränser. Östersjöns ekosystem är skört och skyddet behöver stärkas. Fiskekvoter måste sättas utifrån vetenskapliga rekommendationer. Vi vill prioritera kustnära fiske och fritidsfiske då det skapar andra nyttor än bara fångsten som sådan. Vissa områden ska skyddas från fiske och då särskilt trålning.",
      "De fiskemetoder som allvarligt skadar det marina livet och marina biotoper ska förbjudas på EU-nivå. Vi driver frågan om långsiktiga vitala fiskebestånd och strömmingens fortsatta överlevnad i Östersjön som en prioriterad fråga i vår gröna liberala Europapolitik.",
      "Enkel och tydlig märkning, som visar att fisket sker på ett hållbart sätt vad gäller fiskebestånd och klimatpåverkan, förenklar för oss att köpa bra fisk.",
      "Utsläppen i haven måste minska.  Arbetet för att minska övergödningen ska fortsätta. Plast och läkemedel måste förhindras att hamna i våra vatten. Kusten ska återkommande städas. Miljöanpassningar av vattenkraften och andra åtgärder för att gynna den biologiska mångfalden i vattendrag är viktiga och en förutsättning för sportfisket.",
      "EU har länge tagit för stor hänsyn till fiskenäringens kortsiktiga intresse. Det har skadat miljön, fiskbestånden men också fiskets långsiktiga intressen. Politiken har förbättrats, men besluten om kvoter är vi kritiska till och mer behöver göras för att säkra bestånden."
    ],
    "title": "Fiske",
    "url": "https://www.liberalerna.se/politik/fiske",
    "fetchDate": "2024-06-02T17:16:19.792Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/fn": {
    "opinions": [
      "I en orolig värld spelar Förenta Nationerna, FN, en viktig roll för hela världens fred och säkerhet. Men arbetet är inte effektivt och försvåras av motsättningar mellan demokratier och diktaturer. Vi vill att FN reformeras så att vi snabbt kan ingripa vid krig och mänskliga katastrofer. Världen behöver ett FN som är mer handlingskraftigt och trovärdig.",
      "Förenta nationerna har en särställning som den viktigaste globala aktören för fred och säkerhet, konfliktlösning och internationell samverkan. Samarbete över gränserna är en viktig hörnsten för liberal utrikespolitik. Sverige har länge stöttat en fredlig konfliktlösning och fattigdomsbekämpning genom Förenta nationerna.",
      "Förenta nationernas roll försvåras allvarligt av dålig effektivitet och motsättningar mellan demokratier och diktaturer. Vi tycker att FN-stadgan ska ändras och att det ska införas ett demokratikrav för medlemskap i Förenta nationernas råd för mänskliga rättigheter.",
      "FN:s säkerhetsråd måste reformeras. Förenta nationerna har inte kunnat agera vid mänskliga katastrofer som vid folkmorden på Balkan och i Rwanda. Säkerhetsrådet har inte kunnat ingripa tillräckligt tidigt och tydligt i Syrienkonflikten. Vissa länder sätter käppar i hjulen för FN:s arbete, i stället för att underlätta ett snabbt agerande. Det är inte rimligt att Ryssland, ett land som invaderar andra länder och ignorerar krigets lagar, ska bromsa FN:s arbete. Diktaturer och andra skurkstater ska bekämpas, inte styra agendan.",
      "Vi lever i en orolig omvärld, och Sverige är ett litet land. Därför är det så viktigt att vi driver tunga internationella organ framför oss, för att kunna få genomslag för de värden som är så viktiga för oss – demokrati och respekt för mänskliga fri- och rättigheter."
    ],
    "title": "FN",
    "url": "https://www.liberalerna.se/politik/fn",
    "fetchDate": "2023-09-17T17:52:37.606Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/forskning": {
    "opinions": [
      "Om Sverige ska vara en kunskapsnation också i framtiden måste vi satsa på långsiktiga och bra villkor för forskarna. Tydligare karriärvägar och möjlighet att bygga upp egen forskning är några satsningar för bättre resultat. Liberalerna menar att Sverige förtjänar en politik som vågar satsa på de bästa forskarna och den bästa forskningen.",
      "Sverige har en relativt välutbildad befolkning, högteknologisk industri och ett högre utbildningsväsende som är utbyggt och lättillgängligt. Det är resultatet av vår svenska tradition att satsa på både bildning och god utbildning. Ett välfungerande skolväsende i kombination med en högre utbildning som präglas av kvalitet är avgörande för att både bibehålla och på sikt även stärka Sveriges position i den internationella konkurrensen.",
      "Vi menar även att det finns ett värde och syfte i högre utbildning som inte alltid går att mäta i pengar eller anställningsbarhet. Betydelsen och erkännandet av det egenvärde bildning består av behöver få en större plats i så väl högskolan som i samhället.",
      "Liberalerna vill införa ett nytt mål som ska vara övergripande och vägledande för högre utbildning i Sverige. Målet lyder som följer: ”Sverige ska vara en framstående kunskapsnation, där högre utbildning, forskning och innovation bedrivs med hög kvalitet och effektivitet samt bidrar till samhällets utveckling och näringslivets konkurrenskraft.”",
      "Högre utbildning behöver bli mer tillgänglig. Det gäller inte minst för elever som har en intellektuell funktionsnedsättning Åtgärder som vidtas för att öka tillgängligheten ska naturligtvis ske med kvaliteten i centrum."
    ],
    "title": "Forskning",
    "url": "https://www.liberalerna.se/politik/forskning",
    "fetchDate": "2023-09-17T17:52:44.110Z",
    "party": "L",
    "subject": "utbildning"
  },
  "https://www.liberalerna.se/politik/frihandel": {
    "opinions": [
      "Frihandel är grunden för välståndet i Sverige. Sverige ska vara en stark röst för frihandel, i första hand genom globala avtal, men också genom regionala överenskommelser. Globalisering genom handel leder till bättre hushållning med resurser och snabbare teknikspridning. Den ökade konkurrensen utifrån har sporrat våra företag och gjort dem framgångsrika utan att vi byggt upp handelsmurar.",
      "Frihandel utvecklar alla länder, fattiga som rik. För att FN:s milleniemål om halverad fattigdom i världen ska uppnås krävs mer frihandel. De fattiga länderna måste kunna sälja sina varor på världsmarknaden. När vi blir fler är frihandel som stimulerar livsmedelsproduktion och en effektiv användning av åkermark några delar som krävs för att kunna mätta alla på jorden.",
      "Frihandel minskar motsättningar. EU är ett tydligt exempel där gamla fiender blivit handelspartners. EU:s mål ska vara att avskaffa alla tullar och handelshinder. Därför ska de pågående förhandlingarna inom WTO prioriteras högst i EU:s handelspolitik. EU bör även agera tillsammans med andra aktörer för att få Kina att följa internationella regelverk.",
      "Världen behöver fler frihandelsavtal, inte minst mellan EU och USA som tillsammans utgör en tredjedel av världshandeln. EU bör därför återuppta förhandlingarna om ett frihandelsavtal med USA.",
      "Storbritannien är en av Sveriges viktigaste handelspartners. Att Storbritannien lämnat EU försvårar den fria handeln som vi eftersträvar. Vi vill ha minimala handelshinder, men samtidigt inte att UK gynnas på EU-ländernas bekostnad.",
      "I Sverige ska kunskap värderas högt. Vi ska inte konkurrera med låga priser utan med hög kunskap och innovativa företag. Därför måste vi satsa mer på forskning och verka för att utbildning lönar sig."
    ],
    "title": "Frihandel",
    "url": "https://www.liberalerna.se/politik/frihandel",
    "fetchDate": "2023-09-17T17:52:40.647Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/foretag": {
    "opinions": [
      "För oss är fri företagsamhet ett uttryck för individens möjlighet att förverkliga sina drömmar och en grundförutsättning för vårt gemensamma samhällsbygge. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och i förlängningen ökade skatteintäkter; vilket i sin tur finansierar den gemensamma välfärden.",
      "Liberaler tror att människors frihet gynnas av ett gott företagsklimat. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och ökade skatteintäkter; vilket i sin tur finansierar den gemensamma välfärden.",
      "Vi vill att hela Sveriges utvecklingskraft, tillväxtpotential och sysselsättningsmöjligheter ska tas till vara. Sverige behöver fler liberala reformer som stärker vår konkurrenskraft och skapar förutsättning för fler företag att växa. Den positiva utvecklingen av företagande i välfärdssektorn hotas av förbud mot vinster i välfärden och slår extra hårt mot kvinnors företagande.",
      "För företagarna är ett av de främsta hindren för expansion svårigheten att få finansiering. Privat kapital är avgörande för att kunna starta, driva och utveckla ett företag. I vissa fall kan statligt riskkapital behövas för att komplettera det privata kapitalet med en så kallad fond-i-fond-lösning.",
      "Välfärdssystemet kan inte baseras en princip där löntagare erbjuds bättre skydd än den som väljer att skapa ett välfärdsskapande företag. Speciellt när det gäller de så kallade kombinatörerna: företagare som förenar kortare anställningar med sin egen näringsverksamhet. Systemen för sjukpenning, arbetslöshetsförsäkring, föräldrapenning och friskvård måste i större utsträckning likställas mellan företagare och anställda.",
      " "
    ],
    "title": "Företag",
    "url": "https://www.liberalerna.se/politik/foretag",
    "fetchDate": "2023-09-17T17:52:44.230Z",
    "party": "L",
    "subject": "naringsliv"
  },
  "https://www.liberalerna.se/politik/foraldraforsakring": {
    "opinions": [
      "Sverige har världens mest generösa föräldraförsäkring och föräldraledighetsregler. Det är något vi är stolta över. Men dagens system bidrar också till att bevara ojämställda mönster och strukturer. Vi anser därför att det är dags att införa en ny modell för föräldraförsäkringen som bl. a genom full ekonomisk kompensation ökar valfriheten och jämställdheten för såväl män som kvinnor.",
      "Familjer kan se ut på olika sätt, men alla föräldrar ska kunna kombinera jobb och föräldraskap. Vi vill ha en föräldraförsäkring som är jämställd, ger valfrihet och uppmuntrar till arbete. Alla barn har rätt att tidigt i livet få en trygg anknytning till sina föräldrar. Föräldraförsäkringen ska därför främst vara vikt för de två första åren.",
      "Vi vill införa en modell där familjen kan välja mellan kortare föräldraförsäkring med fullt inkomstskydd eller längre försäkring med lägre ersättning. Det skulle leda till att fler kvinnor går tillbaka tidigare till jobbet, vilket ökar jämställdheten. Vi var det parti som 1994 införde den första öronmärkta månaden i föräldraförsäkringen, den så kallade pappamånaden, men även den andra och den tredje öronmärkta månaden. Med vårt förslag tror vi dock inte att någon ytterligare öronmärkning behövs.",
      "Familjer ser olika ut och det är viktigt att föräldraförsäkringen gäller även för regnbågsfamiljer och familjer där föräldrarna separerat och gått in i nya förhållanden. Vi har bidragit till att den överlåtbara föräldrapenningen kan ges till vårdnadshavarens make/maka, sambo eller registrerad partner som inte är vårdnadshavare.",
      "I dag är ersättningstaket vid vård av sjukt barn (VAB) mindre generöst än vid föräldrapenning. Det gör att det blir olönsamt för den förälder som tjänar mest att vara hemma när barnen är sjuka. Vi vill stimulera ett jämställt uttag genom att höja VAB-ersättningen till föräldrapenningsnivå."
    ],
    "title": "Föräldraförsäkring",
    "url": "https://www.liberalerna.se/politik/foraldraforsakring",
    "fetchDate": "2023-09-17T17:52:43.487Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/foretagsamhet-och-sparande": {
    "opinions": [
      "Om företag och deras nyckelmedarbetare beskattas hårdare i Sverige än i våra konkurrentländer flyttar de lätt utomlands. Om skatten höjs på sparande kommer färre att kunna bygga upp ett eget sparkapital. De svenska skattereglerna behöver helt enkelt mindre krångel som försvårar ekonomin för människor.",
      "Ska Sverige stå starkt krävs också attraktiva villkor för dagens och framtidens företag. Globaliseringen skapar en allt hårdare konkurrens över gränserna. När andra länder sänker skatter på företag och anställda måste den svenska politiken hänga med, minska skattesatser och byråkratiskt krångel. Inte minst måste villkoren förbättras för kunskapsintensiva företag genom sänkta kunskapsskatter och stopp för kompetensutvisningar.",
      "För små, expanderande företag (till exempel start-ups) är det svårt att betala nyckelpersoner en lika hög lön som de kan få i andra delar av näringslivet. Ett sätt att attrahera kompetens är att i stället erbjuda optioner som i framtiden kan omvandlas till aktier och ägande i bolaget. Tack vare Liberalerna har reglerna för sådana personaloptioner förbättrats. Men villkoren för personaloptioner behöver nu bli ännu bättre: Fler företag, fler medarbetare på företagen och större avsättningar än i dag måste inkluderas i förmånliga optionsprogram. Sverige ska vara ett självklart land för alla som vill starta, driva och arbeta i morgondagens företag.",
      "Sverige ska också vara ett föregångsland för sparande. Liberalerna vill uppmuntra fler att bygga upp en egen buffert. Därför vill vi även förbättra skattereglerna för sparande på investeringssparkonton. Alla svenskar ska kunna spara upp till 300 000 kronor skattefritt."
    ],
    "title": "Företagsamhet och sparande",
    "url": "https://www.liberalerna.se/politik/foretagsamhet-och-sparande",
    "fetchDate": "2023-09-17T17:52:40.769Z",
    "party": "L",
    "subject": "naringsliv"
  },
  "https://www.liberalerna.se/politik/flyg": {
    "opinions": [
      "Flyget är viktigt för individens mobilitet och företagandet. Sverige ska verka för en beskattning av flygets miljöpåverkan på EU-nivå. I Sverige vill vi se elflyg och differentierade landningsavgifter beroende på flygbränslet. Bromma flygplats, som är viktig för hela landets regionalflyg, behålls. Arlanda flygplats utvecklas. Marktransporterna till flygplatserna bör ske mer med järnväg.",
      "Flyget är viktigt för individens mobilitet och företagandet. Flyg är ett oslagbart transportmedel för längre sträckor. Sveriges geografiska förutsättningar innebär att flyget spelar en viktig roll. De långa avstånden i Sverige och vårt geografiska läge i förhållande till våra viktigaste handelspartner gör att vi är helt beroende av ett fungerande flyg för invånarnas och näringslivets kontakter med hela Sverige och vidare ut i världen.",
      "Sverige ska driva på internationellt för att flyget ska betala för sina klimatkostnader. Vi vill se differentierade landningsavgifter beroende på flygets miljöpåverkan. Marktransporterna till flygplatserna måste bli mer miljövänliga genom att de flyttas över till järnväg.",
      "Utvecklingen av elflyg visar på betydelsen av mindre flygplatser som ett komplement till de stora knutpunkterna och kan bli en viktig faktor för landets regionala utveckling för att erbjuda snabba transporter, inte minst för näringslivet. Bromma flygplats, som är viktig för hela landet, behålls och Arlanda flygplats utvecklas.",
      "Det finns behov av att ta fram en långsiktig och hållbar strategi för att säkerställa de regionala flygplatsernas utveckling och överlevnad. Inom övriga EU får regioner och kommuner upphandla och finansiera flygtrafik medan det i Sverige dessvärre bara är staten som får upphandla flygtrafik. Vi vill tillåta kommuner och regioner att upphandla flygtrafik."
    ],
    "title": "Flyg",
    "url": "https://www.liberalerna.se/politik/flyg",
    "fetchDate": "2023-09-17T17:52:43.657Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/forortslyftet": {
    "opinions": [
      "Sverige ska år 2030, efter ett genomgripande reformpaket som Liberalerna initierat, inte ha några områden som klassas som utsatta. Det är ett ambitiöst mål, men verkligheten kräver inget mindre. Förortslyftet kommer att stärka tryggheten, möjligheterna och friheten för många människor. Därför behövs Förortslyftet – en plan för att vända utvecklingen i Sveriges utsatta områden.",
      "Arbetslösheten är mer än dubbelt så hög i landets utförskapsområden som i övriga Sverige. Inkomsten är låg och skillnaden i inkomst mellan kvinnor och män är stor. Utan förebilder bland både kvinnor och män som arbetar går bidragsberoendet i arv.",
      "I utanförskapsområdena är rättsstaten ofta satt på undantag. Droghandeln sker öppet. Parallella rättsordningar som sätter rättsstaten ur spel har etablerats. Benägenheten att delta i rättsprocesser har ibland nära upphört. Kommunen och de rättsvårdande myndigheterna måste återuppbygga förtroendet och återta kontrollen över utvecklingen.",
      "De utsatta områdena har dubbelt så hög andel av eleverna som inte når gymnasiebehörighet, och som hoppar av gymnasiet, jämfört med elever i resten av Sverige. Staten får inte abdikera i frågan om grundläggande utbildning för alla, oavsett var i landet man bor.",
      "Samhället har ett ansvar att informera och tydliggöra vad som förväntas av alla medborgare och vilka principer som är avgörande för ett demokratiskt, sekulärt och jämställt samhälle. På så sätt får vi ett inkluderande samhälle som utgår från alla individers egna val.",
      "Utsattheten slår lättare rot när fastigheter förfaller, när trångboddheten är stor och områden tillåts att förslummas. Fastighetsägare och kommunen ska göra det tryggare för boende att röra sig fritt i sitt eget område och försvåra för gäng att ta över ytor och hota lokala företagare.",
      " "
    ],
    "title": "Förortslyftet",
    "url": "https://www.liberalerna.se/politik/forortslyftet",
    "fetchDate": "2023-09-17T17:52:39.425Z",
    "party": "L",
    "subject": "bostad"
  },
  "https://www.liberalerna.se/politik/forskolan": {
    "opinions": [
      "Inget är viktigare än en bra start. Det ger alla barn större chans att lyckas i livet och utjämnar livschanser mellan barn med olika bakgrund. Förskolans betydelse för barns utveckling är därför central. Av det skälet vill Liberalerna säkerställa att fler barn får bättre möjligheter och förutsättningar att delta i förskolans pedagogiska verksamhet.",
      "Grunden till barns senare läsvanor läggs redan innan de börjar skolan. Detta betyder särskilt mycket för barn till utrikesfödda. Deras språkutveckling går snabbare och de klarar grundskolan bättre om de går i förskolan. Liberalerna vill även att alla förskolegrupper ska ledas av en högskoleutbildad förskollärare, som i sin tur ska ha det pedagogiska ansvaret.",
      "Alla föräldrar ska ha rätt att välja förskola för sina barn finansierad med en förskolepeng som följer barnet till den förskola som väljs. För att underlätta valet ska kommunen administrera en gemensam kö och ge god information om förskolorna i kommunen på flera språk.",
      "Barn som gått i förskolan har lättare att sedan klara skolan. Förskolan är bra för alla barn, men fyller en särskild roll för barn med utländsk bakgrund som inte har svenska som modersmål. Vi vill stärka förskolans uppdrag att lära barnen det svenska språket. Vi vill även genomföra kartläggningar av alla barns ordförråd, med särskilt fokus på utsatta områden. Vi vill att fler nyanlända barn och barn till nyanlända ska få gå i förskolan för att få träna svenska.",
      "Om barnen ska lära sig svenska i förskolan, så är det helt avgörande att alla i den pedagogiska personalen behärskar svenska väl. Vi vill införa språkkrav för all personal och höja antagningskraven till förskollärarutbildningen, så att det krävs minst betyget C för att kunna utbilda sig till förskollärare."
    ],
    "title": "Förskolan",
    "url": "https://www.liberalerna.se/politik/forskolan",
    "fetchDate": "2023-09-17T17:52:42.043Z",
    "party": "L",
    "subject": "utbildning"
  },
  "https://www.liberalerna.se/politik/forsvar": {
    "opinions": [
      "Natos rekommendation att medlemsländerna bör lägga 2 procent av BNP på försvarsanslag. Liberalerna menar att det är en rimlig målsättning men att försvarsanslagen på kort sikt behöver vara än högre för att det svenska försvaret ska kunna rustas i den omfattning som omvärldsläget kräver.",
      "Liberalerna var först med att kämpa för ett svenskt medlemskap i Nato och är glada över att Sverige nu är en fullvärdig medlem i alliansen. Men det innebär också stora försvarspolitiska förändringar. Vi är inte längre ensamma utan ingår i världens mest framgångsrika försvarsallians med allt vad det innebär av fördelar och förpliktelser. Sverige kan tillsammans med de nordiska länderna bygga upp ett starkt gemensamt försvarssamarbete både i fredstid och vid höjd beredskap. Hur det framtida försvaret kommer formas tillsammans med våra allierade i Nato blir en viktig uppgift för försvarsmakten och riksdagen.",
      "Liberalerna vill att det civila försvaret byggs upp så att vi klarar kriser och krig. Till det krävs bemanning och därför är vi positiva till att civilplikten nu återaktiveras. Vill se en satsning på nationell försörjnings- och krisberedskap och en ökad kapacitet att klara produktionen av vissa viktiga varor i landet genom samarbete med näringslivet. Vi vill att ett system med krigsviktiga företag skapas, likt det som en gång fanns i Sverige och som fortfarande finns i Finland. Det behövs även återupprättade beredskapslager och tydliga inköpssystem för en bättre krisberedskap för undvikandet av en systemkollaps. Dessutom behöver elförsörjningen och eldistributionen säkras, liksom säkrad IT-infrastruktur. Sjukvårdens betydelse för beredskapen kan inte nog poängteras och en god kapacitet att möta ett masskadeutfall måste säkerställas. Liberalerna menar också att kulturlivet och kulturarvet är av betydelse för vår motståndskraft och totalförsvaret.",
      "Försvaret av landet och medborgarnas trygghet och säkerhet är statens viktigaste uppgift. Därför vill Liberalerna att Sverige bygger ett robust försvar.",
      "\n\n                            Ladda hem som PDF                    "
    ],
    "title": "Försvar",
    "url": "https://www.liberalerna.se/politik/forsvar",
    "fetchDate": "2024-06-02T17:16:25.225Z",
    "party": "L",
    "subject": "forsvar"
  },
  "https://www.liberalerna.se/politik/grundlagen": {
    "opinions": [
      "I många länder går utvecklingen just nu bakåt och demokratin försvagas. Så ser det inte ut i vårt land, men vi ska inte tro att det aldrig kan hända här. Därför behövs starka grundlagar som skyddar demokratin och våra fri- och rättigheter. Sverige bör också göra som i andra länder och ha en författningsdomstol som ser till att nya lagar inte bryter mot grundlagen.",
      "Grundlagar är det viktigaste skyddet mot maktmissbruk och godtycke. Därför har liberaler i alla tider arbetat för starka grundlagar. I dag är Sverige en av världens mest stabila demokratier, men vi är inte immuna. Därför behövs en författningsdomstol som bevakar att riksdagen fattar beslut som stämmer med grundlagarna. I många länder är en författningsdomstol ett viktigt skydd för rättssäkerheten. Så borde det vara också i Sverige.",
      "I länder som Polen och Ungern har regeringarna ändrat lagarna för att öka den politiska kontrollen över domstolarna. Men i en rättsstat måste domstolarna stå fria från politisk styrning. För att garantera domstolarnas oberoende vill vi täppa till luckor i lagen.",
      "Bland annat borde det finnas en grundlagsregel om antalet domare i landets två högsta juridiska instanser, Högsta domstolen och Högsta förvaltningsdomstolen. Då skulle inte en auktoritär regering kunna styra domstolarna genom att stoppa in ett stort antal regimtrogna domare.",
      "I dag finns möjlighet att personrösta genom att kryssa en kandidat på valsedeln, men för att kryssen ska ha effekt måste minst 5 procent rösta på en och samma kandidat. Den höga tröskeln gör att få kandidater blir personvalda. Dessutom är systemet orättvist genom att det blir mycket svårare att samla tillräckligt många kryss i en stor valkrets. Därför vill vi sänka gränsen i personvalet så att fler väljares personkryss får effekt."
    ],
    "title": "Grundlagen",
    "url": "https://www.liberalerna.se/politik/grundlagen",
    "fetchDate": "2023-09-17T17:52:44.249Z",
    "party": "L",
    "subject": "demokrati"
  },
  "https://www.liberalerna.se/politik/gymnasieskolan": {
    "opinions": [
      "Alla elever ska komma väl förberedda från grundskolan till gymnasiestudier. Dagens arbetsmarknad kräver med några få undantag minst en fullständig gymnasieutbildning. För att gymnasieskolan ska kunna fokusera på att fördjupa elevernas kunskap är det avgörande att grundskolan upprätthåller en kvalitet och likvärdighet som förbereder eleverna väl inför vidare studier.",
      "Liberalerna är öppna för reformer som gör att de yrkesförberedande programmen som ger behörighet till vidare studier på högskolor och universitet. Då ser vi samtidigt att det är av största vikt att de teoretiska kurserna på yrkesprogrammen ska vara av samma kvalitet som på de högskoleförberedande programmen utan att yrkesutbildningarnas yrkeskurser urholkas eller minskas. Genom att inrätta kortare, tvååriga yrkesutbildningar som fokuserar på bristyrken med goda jobbmöjligheter kan de få en ärlig chans till ett riktigt jobb.",
      "Gymnasieskolan bör förändras från dagens kursutformade skola till en ämnesutformad skola. Då blir ett samlat ämnesprov, och ett nationellt examensprov som görs i årskurs 3 en bekräftelse på den kunskap eleven har insamlat under sina gymnasiestudier. Prov bör finnas på alla treåriga högskoleförberedande och yrkesförberedande program. För att få examen ska godkänt på gymnasieprovet krävas.",
      "Globaliseringen gör språkkunskaper allt viktigare. Alla elever, oavsett modersmål, behöver mer kunskaper i moderna språk. Därför ska språkundervisning i fler språk än engelska stimuleras. Elever som läser fördjupade kurser i moderna språk och matematik belönas, sedan Alliansregeringen införde meritpoängen, vid antagning till högskolan. Systemet med meritpoäng ska utvecklas så att meritpoäng också ges till fördjupade kurser inom fler moderna språk."
    ],
    "title": "Gymnasieskolan",
    "url": "https://www.liberalerna.se/politik/gymnasieskolan",
    "fetchDate": "2023-09-17T17:52:44.261Z",
    "party": "L",
    "subject": "utbildning"
  },
  "https://www.liberalerna.se/politik/grundskolan": {
    "opinions": [
      "Kunskap och bildning bryter barriärer, öppnar nya vägar och stärker den enskildes förmåga att orientera sig och fatta egna självständiga beslut. Grundskolan ska därför ha höga förväntningar på varje individ och prioritera kunskap. Alla elever som går ut grundskolan ska ha de kunskaper som krävs för att klara fortsatta studier. Allra viktigast är baskunskaperna: att kunna läsa, skriva och räkna.",
      "Grundskolan lägger grunden för en kunskapsresa genom livet – oavsett vilken väg eleven går. Liberalerna vill säkerställa att fler elever möter utbildade lärare i klassrummet. Det är även viktigt att alla elever känner sig trygga och får möjlighet till studiero i hela skolan, under hela skoldagen.",
      "Att många elever känner sig otrygga i skolan är ett stort problem. Liberalerna vill se att lärarnas mandat att bestämma i klassrummet blir tydligare i skollagen. Vi införde krav på att alla skolor ska ha ordningsregler, och vill även införa krav på konsekvenstrappa. Den ska beskriva konsekvenserna som gäller för elever vid regelbrott. Mobbning ska tas på allvar. Ett slag eller ett hot är lika olagligt i skolan som utanför – skolan ska kunna anmäla det till polisen. Elever som hotar eller utövar våld mot andra ska lättare kunna stängas av eller omplaceras.",
      "Det behövs fler särskilda undervisningsgrupper för elever med inlärningssvårigheter. Fler behöver gå ett extra år i grundskolan, det så tidigt som möjligt. Elever som inte når de mest centrala målen i årskurs 3, bör i normalfallet gå ett extra år på lågstadiet. Det behövs också special- och resursskolor för elever med de allra största svårigheterna, till exempel omfattande funktionshinder.",
      "För att stärka kvalitet och säkra likvärdigheten i grundskolan vill Liberalerna att staten ska vara huvudman för skolan."
    ],
    "title": "Grundskola",
    "url": "https://www.liberalerna.se/politik/grundskolan",
    "fetchDate": "2023-09-17T17:52:38.994Z",
    "party": "L",
    "subject": "utbildning"
  },
  "https://www.liberalerna.se/politik/gangkriminalitet": {
    "opinions": [
      "Inget annat land i Europa har haft samma ökning av skjutningar som Sverige. Och allt färre klaras upp. För att akut bromsa våldet krävs högre straff och ökade befogenheter till avlyssning och punktmarkering av gängkriminella, men ska vi långsiktigt vända utvecklingen krävs en helt ny syn på tidiga insatser för att hindra att barn dras in i brottslighet. Socialtjänsten måste få nya befogenheter att agera i tid – innan det är för sent. Vi är beredda att göra det.",
      "För att knäcka gängen behöver både stålhandske och lovikkavante – resoluta brottsbekämpning mot dagens brottslingar, och satsningar på förebyggande arbete så att våra unga stannar i skolbänken. Livsstilskriminella ska hållas inlåsta i stället för att släppas ut på våra gator. Vi vill avskaffa dagens mängdrabatt på brott, slopa den närmast automatiska frigivningen från fängelsestraff och skärpa straffen för bland annat vapenbrott, våldtäkt och utpressning.",
      "Vi vill ge polisen de verktyg som behövs för att klara upp brott när gängmedlemmar tiger och vittnen inte vågar berätta. Det behövs ökad dna-topsning av brottsmisstänkta, och mer avlyssning och annan övervakning av den som rör sig i kriminella miljöer.",
      "Socialtjänsten hindras av en lagstiftning som inte går i takt med tiden. Vi vill ge socialtjänsten rätt att besluta om obligatoriska åtgärder mot unga i riskzonen långt innan det gått så långt att det blir nödvändigt med omhändertagande. Vi vill också göra ungdomskriminalitet till ett obligatoriskt utbildningsmoment på socionomutbildningen och införa en specialisering för socialsekreterare med fokus på unga lagöverträdare.",
      "Den maximala vårdtiden för sluten ungdomsvård ska förlängas, så att unga mördare som i dag inte ska kunna släppas fria efter fyra år. Fler unga i behov av omfattande sociala insatser ska placeras på särskilda ungdomshem. Ett nationellt avhopparprogram ska införas för att fler ska kunna lämna ett kriminellt liv bakom sig."
    ],
    "title": "Gängkriminalitet",
    "url": "https://www.liberalerna.se/politik/gangkriminalitet",
    "fetchDate": "2023-09-17T17:52:42.352Z",
    "party": "L",
    "subject": "lag-och-ratt"
  },
  "https://www.liberalerna.se/politik/hav": {
    "opinions": [
      "Haven är vårt ansvar och vi ska ta hand om dem. Fiskbestånden ska vara livskraftiga. Fisket måste begränsas till vad bestånden tål. Kvoter ska vila på vetenskaplig grund. Småskaligt och kustnära fiske skapar fler nyttor än bara fångsterna och ska prioriteras. Stora havsområden ska skyddas som marina reservat. Varken skräp eller föroreningar ska hamna i haven.",
      "Haven är vårt ansvar och vi ska ta hand om dem. Välmående hav är en förutsättning för att bekämpa fattigdom och för att stoppa klimatförändringarna. Men föroreningar och skräp sprids i större omfattning än någonsin samtidigt som haven blir surare och varmare av våra koldioxidutsläpp. Många fiskbestånd hotas av överfiske.",
      "Stora havsområden ska skyddas som marina reservat. Plast, läkemedel och skräp ska inte hamna i våra vatten. Den svenska kusten ska återkommande städas. Förlorade och dumpade fiskeredskap – så kallade spökgarn – är ett hot mot havets arter. De måste upp ur haven.",
      "Östersjön är särskilt känslig. Sjöfarten är intensiv och alldeles för mycket näring når havet. Övergödningen ger syrebrist på djupt vatten och leder till döda bottnar. Näringstillförseln – från framför allt jordbruket och avlopp – måste minska.",
      "Sverige bör utfärda rekommendationer för att minska sjöfartens miljöpåverkan. Sådana är visserligen inte bindande, men brukar respekteras.",
      "Fisket måste bedrivas långsiktigt hållbart och begränsas till vad bestånden tål. Fiskbestånden ska vara livskraftiga och kvoter ska vila på vetenskaplig grund.  Akuta fiskestopp ska användas vid behov. Småskaligt och kustnära fiske ska prioriteras. Vi är kritiska till EU:s fiskeripolitik då vissa beslut inte tagit hänsyn till att situationen för många av bestånden fortfarande är allvarlig."
    ],
    "title": "Havsmiljö",
    "url": "https://www.liberalerna.se/politik/hav",
    "fetchDate": "2024-06-02T17:16:25.143Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/hbtqi-fragor": {
    "opinions": [
      "För oss liberaler är målet enkelt: Sverige ska vara det bästa landet i världen att leva i som hbtqi-person, och alla ska ha samma rättigheter oavsett kön, könsidentitet eller sexuell läggning. Sverige har kommit en bra bit på vägen. Men fortfarande vågar många hbtqi-personer inte leva öppet, och många utsätts för hatbrott och hedersförtryck. ",
      "Vi liberaler har ofta gått i spetsen för reformer på hbtqi-området. Vi är stolta över att ha varit med och infört en könsneutral äktenskapslag och adoptionslagstiftning. Vi var det första parti som krävde att steriliseringstvånget för transsexuella skulle slopas. Det finns mycket kvar att göra. Vi är den liberala garanten för att arbetet för hbtqi-rättigheter fortsätter framåt.",
      "Alla har rätt att bli bemötta på jämlika villkor i alla verksamheter. Därför behövs mer hbtqi-kompetens i offentlig verksamhet, och skolans sexualundervisning ska vara inkluderande. Arbetet mot diskriminering, hets, hatbrott och hedersrelaterat förtryck ska stärkas. Hbtqi-rättigheter är mänskliga rättigheter. Sverige ska aktivt arbeta för hbtqi-rättigheter i EU och FN och ge stöd till modiga hbtqi-aktivister i länder där förtryck, förföljelse och dödsstraff förekommer.",
      "Alla familjer ska ha samma juridiska skydd. Vi vill att möjligheten att få skaffa barn i Sverige, exempelvis genom assisterad befruktning, adoption, embryodonation eller altruistiskt värdmödraskap, ska vara öppen för alla. Barn till svenska föräldrar som föds med hjälp av värdmoderskap utomlands ska ha samma rättigheter från födseln som barn födda i Sverige. ",
      " "
    ],
    "title": "HBTQI-frågor",
    "url": "https://www.liberalerna.se/politik/hbtqi-fragor",
    "fetchDate": "2024-06-02T17:16:17.441Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/hedersrelaterat-vald-och-fortryck": {
    "opinions": [
      "Att bryta det hedersrelaterade förtrycket är en av vår tids största frihetsfrågor. Flickor och kvinnor men även pojkar och män, övervakas och kontrolleras i detalj av sin familj och släkt. Påtvingade äktenskap, våld förtryck, risken att dödas av sina nära är en del av de utsattas verklighet. Kultur och tradition får aldrig bli en ursäkt för förtryck.",
      "Arbetet mot hedersförtryck handlar om frihet. Frihet att få delta i all skolundervisning, att få vara med kompisar, att bestämma över sin sexualitet och vem man vill leva med. Att helt enkelt bestämma över sitt eget liv. Därför står vi liberaler i främsta ledet i arbetet mot hedersförtryck.",
      "Hederskulturens normer och värderingar begränsar barnen tidigt i livet. När barnet inte längre får leka med kompisar av motsatt kön, delta på klassutflykter eller följa med på simskola är det en signal om att något inte står rätt till. Därför måste kunskapen om hederskulturens normer och värderingar finnas i såväl förskolan som skolan liksom i sjukvård, socialtjänst, polis och domstolar.",
      "Lagarna mot hedersrelaterat våld och förtryck har blivit bättre på senare år men fortfarande finns det luckor. Straffen för att föra bort ett barn utomlands för att gifta bort barnet måste skärpas. Så kallade oskuldskontroller ska alltid vara förbjudna och om vårdpersonal medverkar till den ska legitimationen dras in. Brott med hedersmotiv ska oftare leda till utvisning.",
      "Stödet måste förbättras till den som är utsatt. Det behövs en nationell stödfunktion för försvunna barn. Organisationer som arbetar mot hedersrelaterat våld och förtryck måste få ökat stöd, särskilt i områden där många utsätts för hederskulturens normer och värderingar. Likaså behövs tydlig information till nyanlända, så att alla får veta sina rättigheter och skyldigheter och var man kan vända sig om man är utsatt för hedersrelaterat våld och förtryck."
    ],
    "title": "Hedersrelaterat våld och förtryck",
    "url": "https://www.liberalerna.se/politik/hedersrelaterat-vald-och-fortryck",
    "fetchDate": "2024-06-02T17:16:24.475Z",
    "party": "L",
    "subject": "lag-och-ratt"
  },
  "https://www.liberalerna.se/politik/hemloshet": {
    "opinions": [
      "Insatser mot hemlöshet måste bli bättre och samordnas utifrån ett helhetsperspektiv. Bostaden hänger t ex ihop med sociala insatser för familjer i kris, personer med missbruksproblem, psykisk sjukdom, eller personer som fastnat i skuldfällan. Helhetsperspektivet måste även innefatta de hemlösa som tagit sig hit från andra länder, förbud är inte vägen fram för att åtgärda hemlöshet och extrem fattigdom.",
      "Ett tryggt hem ger en bättre framtid. Ofta ställs krav på drogfrihet innan hemlösa människor får hyra en bostad, men ett liv utan fast hem gör det betydligt svårare att bearbeta drogmissbruk eller psykisk ohälsa. Ett sätt att stärka helhetstänkandet är metoden ”bostad först”. Den innebär att hemlösa personer med missbruksproblem erbjuds en egen permanent bostad, med tillgång till individuellt stöd. En trygg boendesituation gör det lättare att bearbeta andra problem som drogmissbruk eller psykisk ohälsa.",
      "Primärvården ska ha ett övergripande uppdrag att bedriva hälsofrämjande och förebyggande arbete i sitt lokalområde mot hemlösa personer. Sveriges befolkning har fått allt bättre munhälsa, men det finns hål i den utvecklingen. Nationella tandvårdsprogram ska tas fram för riskgrupper, där hemlösa ingår.",
      "Tiotusentals försöker hitta försörjning genom att resa till rikare länder och ta enklare jobb eller tigga. Ofta lever de som hemlösa. Detta måste mötas genom att bekämpa problemets orsaker – fattigdom och diskriminering.",
      "Från en del håll kommer krav på att begränsa den fria rörligheten i EU och förbjuda tiggeri. Men Liberalerna säger nej till båda förslagen. De som redan har det svårt drabbas värst i länder som inte har en utbyggd välfärd, där diskrimineringen är utbredd och där de ekonomiska förutsättningarna inte är lika goda som i Sverige. Nöden för dessa människor lindras inte av att vi slipper se den.",
      "Alla medlemsländer ansvarar för sina medborgare och vi kan inte acceptera ett Europa där diskrimineringen och fattigdomen är så stor att människor söker sig till rikare länder för att tigga. EU måste villkora och kontrollera att fortsatta stöd till länder som Rumänien och Bulgarien går till att förbättra situationen för dess medborgare, inklusive romer."
    ],
    "title": "Hemlöshet",
    "url": "https://www.liberalerna.se/politik/hemloshet",
    "fetchDate": "2023-09-17T17:52:41.120Z",
    "party": "L",
    "subject": "bostad"
  },
  "https://www.liberalerna.se/politik/hemtjanst": {
    "opinions": [
      "Vård och hjälp i hemmet är viktigt för individens levnadsstandard, och utförare av hemtjänst måste hålla hög kvalitet i hela landet. Man ska kunna välja vilket företag som utför hemtjänsten och vilken typ av tjänster man behöver och vill ha, utan krånglig byråkrati. En lösning fungerar inte för alla. Det handlar om integritet, makten att själv kunna bestämma vem som stiger över tröskeln för att hjälpa i den privata vardagen.",
      "Hemtjänsten är idag kommunal och kvaliteten ser väldigt olika ut beroende på var du bor i landet. Detta är ett problem. Vi vill att alla i landet ska vara garanterade grundläggande tjänster i hemtjänsten. Tjänster såsom att få komma ut i friska luften, ha tillgång till sociala aktiviteter och få mat lagad i hemmet.",
      "RUT-tjänster kan ersätta eller komplettera många tjänster som hemtjänsten gör idag, såsom städhjälp och inköp. Vi vill att äldre ska ha ett högre RUT-avdrag så att fler har råd att använda detta.",
      "Ny teknik skapar stora möjligheter, men vi är långsamma att ta till oss dessa. Vi vill att den moderna tekniken ska öka förutsättningarna för en aktiv och meningsfull tillvaro för den som behöver hemtjänst. Självklart måste allt detta vara anpassat efter varje persons enskilda vilja."
    ],
    "title": "Hemtjänst",
    "url": "https://www.liberalerna.se/politik/hemtjanst",
    "fetchDate": "2024-06-02T17:16:19.300Z",
    "party": "L",
    "subject": "bostad"
  },
  "https://www.liberalerna.se/politik/hyresratter": {
    "opinions": [
      "Dagens hyresmarknad präglas av långa väntetider och otrygghet. Endast de med lång kötid och välbetalda jobb kan skaffa sig en bostad. Du ska ha lättare att påverka ditt boende, oavsett om du hyr eller äger din bostad. Med en hyresmarknad som fungerar bättre får du mer att säga till om, fler kommer att vilja bygga hyresrätter och bostadskön kan börja krympa.",
      "Miljoner människor bor och trivs i sin hyresrätt. Men köerna växer och alldeles för få nya hyresrätter byggs, eftersom hyresmarknaden inte fungerar. Vi tror inte att dyra subventioner rätt ner i fickan på byggherrar är rätt väg. I stället vill vi öppna upp hyresmarknaden så att den fungerar bättre.",
      "Vi tycker att du ska ha mer att säga till om när det gäller standard och utrustning i din hyresrätt, och att dina val ska synas på hyresavin. Hyresgästen ska kunna göra tillval och frånval som motsvaras av etthyrestillägg eller hyresavdrag under en viss tid. Då får den enskilde hyresgästen mer makt att påverka sin egen hyra.",
      "I Sverige bestäms hyror efter det så kallade bruksvärdessystemet. Vi vill att bruksvärdessystemet utvecklas så att konsumentens efterfrågan syns bättre i hyresnivån. Det är till exempel rimligt att lägenheter i mycket attraktiva lägen har högre hyra. Om hyressättningen speglar konsumenternas önskemål kan det också hjälpa till att skapa en större mångfald i utbudet.",
      "För helt nybyggda hus vill vi tillåta att hyrorna sätts genom fria avtal mellan hyresvärden och den som flyttar in. Detta ska kombineras med starkt besittningsskydd och indexreglerad uppräkning av hyran under hela perioden som hyresgästen bor kvar. Då blir det mer attraktivt att bygga hyresrätter, samtidigt som hyresgästen får stabila villkor."
    ],
    "title": "Hyresrätter",
    "url": "https://www.liberalerna.se/politik/hyresratter",
    "fetchDate": "2023-09-17T17:52:41.201Z",
    "party": "L",
    "subject": "bostad"
  },
  "https://www.liberalerna.se/politik/hastpolitik": {
    "opinions": [
      "Hästen har en självklar plats i Sverige och en viktig plats i vardagen för många människor. Hästarna bidrar till en levande landsbygd och håller landskapet öppet. Gemenskapen i stallet och relationen till hästarna är värdefull för alla oavsett bakgrund. Fler måste få chansen att rida. Utbildningarna inom hästverksamheten behöver stärkas och hästsporten bör användas bättre i integrationsarbetet.",
      "Hästarna har en självklar plats i Sverige. Vi träffar på dem med ryttare eller kusk på vägarna, vi ser dem i hagarna eller kanske känner vi någon som rider på ridskola. Hästarna bidrar till en levande landsbygd, de bidrar till att bevara den biologiska mångfalden och de håller landskapet öppet.",
      "Hästnäringen erbjuder attraktiva arbeten och karriärmöjligheter. Näringen omsätter över 32 miljarder kronor varje år och skapar uppemot 20 000 jobb, vilket motsvarar 0,5% av BNP. Trots det glöms hästnäringen och ridsporten bort. De utbildningar som erbjuder kurser med fördjupning inom arbete med hästar har för få platser. Potentialen i hästen och gemenskapen i stallet som en resurs för förbättrad integration tas inte till vara. Ryttare möts av ointresse från kommuner som ofta prioriterar lagsporter som många pojkar utövar.",
      "Liberalerna ser att hästen är viktig i vardagen för många människor. Både staten och kommunerna måste börja ta ridsporten och hästnäringen på allvar. Det duger inte att se ridsport som ett nöje för välbeställda.",
      "Det behövs fler utbildningsplatser till yrken inom hästverksamheten. Vi vill öka det ekonomiska bidraget till Riksidrottsförbundet integrationsprojekt inom hästnäringen. Kontrollen av både lagar och EU-regler inom djurskyddet behöver skärpas. Inga hästar ska fara illa. Anställningsförhållandena inom hästnäringen behöver förbättras. Många sliter med oklara villkor."
    ],
    "title": "Hästpolitik",
    "url": "https://www.liberalerna.se/politik/hastpolitik",
    "fetchDate": "2024-06-02T17:16:20.875Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/idrott": {
    "opinions": [
      "Liberalerna vill ha en självständig idrottsrörelse med demokratiska värderingar som ger alla möjligheter till positiva upplevelser av idrott. Engagemanget och sammanhållningen inom idrottsrörelsen betyder mycket för samhället. Eftersom idrotten är en folkrörelse ska de egna medlemmarna bestämma och ta ansvar. Politikens uppgift är att skapa så goda förutsättningar för idrottsrörelsen som möjligt.",
      "Liberalerna menar att det är viktigt att framhålla idrottens egenvärde. De flesta deltar i idrottslivet för att de vill idrotta, inte för att de vill skapa mervärden i form av förbättrad folkhälsa, minskad segregation eller stärkt tilltro till samhällsinstitutioner. Det är en aspekt som Liberalerna menar bör få en större plats inom idrottspolitiken, inte minst då idrottens egenvärde inte alltid värderas högt av externa finansiärer.",
      "Att framhäva idrottens egenvärde betyder inte att mervärdet går förlorat – tvärtom! Liberalerna menar att idrotten har ett egenvärde i sig, och det ger upphov till flera mervärden för både individer som för samhället.",
      "På lokal nivå utgör ofta idrottsföreningen en viktig källa till gemenskap, sammanhållning och ibland service, inte minst i glesbefolkade delar av landsbygden där både staten och andra aktörer ofta lyser med sin frånvaro. Det är därför betydelsefullt att så väl samhället som staten bidrar till att idrottsrörelsen får goda villkor och förutsättningar att växa.",
      "Idrott, lek och rörelse är viktigt för alla, inte bara för dem som vill och kan elitsatsa. Idrottsrörelsen bör erbjuda verksamhet också för dem som inte vill tävla. Det är även viktigt att idrottsarenorna i Sverige anpassas för personer med funktionsnedsättningar så att alla kan vara en del av idrotten – både som aktiva och som publik."
    ],
    "title": "Idrott",
    "url": "https://www.liberalerna.se/politik/idrott",
    "fetchDate": "2023-09-17T17:52:40.047Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/infrastruktur": {
    "opinions": [
      "Vi vill rusta och bygg ut vägar och järnvägar för ökad trafiksäkerhet och för att möjliggöra längre, tyngre, tåg och lastbilar. Det ger färre transporter och goda miljöeffekter. Flaskhalsar som skapar trängsel och köer ska byggas bort. Vi vill satsa på regional cykelinfrastruktur och bredband, digital uppkoppling och postala tjänster i hela landet.",
      "Väl fungerande kommunikationer är en grundläggande förutsättning för individens frihet, ett blomstrande näringsliv och öppna gränsöverskridande marknader. Kraven på arbetspendling ökar i takt med att arbetsgivare efterfrågar mer specifika kompetenser.",
      "Sverige är till ytan EU:s tredje största land och det land som har längst avstånd mellan landsändarna. För att utveckla ett konkurrenskraftigt Sverige krävs fungerande infrastruktur. De långa avstånden i Sverige får aldrig bli hämmande för den svenska konkurrenskraften.",
      "Infrastrukturinvesteringar ska följa fyrstegsprincipen för att använda statens medel effektivt. Vi vill utveckla de samhällsekonomiska kalkylmodellerna för infrastrukturinvesteringar. Vi tror inte på att ställa olika transportslag mot varandra; vi behöver både väg, järnväg, flyg, sjöfart och inte minst kollektivtrafik samt cykelbanor för att människor ska kunna arbetspendla, resa och för företagens varutransporter.",
      "Lagstiftningen ska vara teknikneutral och inte förhindra teknikutvecklingen. Vi anser att lagstiftningen bör inriktas mer på funktionalitet i stället för att ställa teknikspecifika krav.",
      "Utan utbyggd kollektivtrafik är det svårt att uppnå de nationella målen om klimat och tillgänglighet. En väl fungerande kollektivtrafik lägger grunden för att transportsystemet i Sverige fungerar och är centralt för att enkelt ta sig till jobb och skola."
    ],
    "title": "Infrastruktur och trafik",
    "url": "https://www.liberalerna.se/politik/infrastruktur",
    "fetchDate": "2023-09-17T17:52:42.450Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/integration": {
    "opinions": [
      "Vi accepterar inte det utanförskap som finns i Sverige. Nya svenskar hamnar i trångbodda förorter präglade av kriminalitet och låga skolresultat.  Mångas frihet och möjligheter är begränsade eftersom de saknar jobb och har bristande språkkunskaper. Vårt mål är tydligt, Sverige ska inte ha några utsatta områden 2030.",
      "Invandringen har berikat Sverige genom århundraden, och vi vill att det ska fortsätta vara så. Då måste invandring bli mer än att resa över gränsen. Alla människor som kommit till vårt land måste få chans att komma in i samhället. Därför har vi en plan för att bryta utanförskapet.",
      "Det måste bli enklare att snabbt få jobb och egen försörjning – även för dem som inte pratar bra svenska eller saknar utbildning. Idag hamnar många nya svenskar i bidragsberoende och vi går miste om deras potential. Vi vill införa inträdesjobb för unga och nyanlända med lite lägre lön på första jobbet och enklare regler.",
      "Varje människas frihet måste försvaras oavsett vem man är eller var man kommer ifrån och därför måste parallellsamhällen motverkas. I vissa förorter dominerar andra normer och regler än våra demokratiskt beslutade. Det ska motas tillbaka. Hedersrelaterat våld och förtryck måste bekämpas genom mer kunskap men också strängare straff. Liberalerna föreslår att en ny lag införs som helt förhindrar religiösa friskolor från att bedriva undervisning inom ramen för det svenska skolväsendet. Vi vill även att befintliga religiösa friskolor ska avvecklas skyndsamt under ordnade former under nästa mandatperiod. Inga offentliga medel ska gå till odemokratiska organisationer eller föreningar som motverkar integration och jämställdhet.",
      "Vi ska inte vara ett tudelat land med en del av befolkningen som lever med färre livschanser. Sverige ska vara möjligheternas land."
    ],
    "title": "Integration",
    "url": "https://www.liberalerna.se/politik/integration",
    "fetchDate": "2024-06-02T17:16:22.946Z",
    "party": "L",
    "subject": "migration-och-integration"
  },
  "https://www.liberalerna.se/politik/integritet": {
    "opinions": [
      "Skyddet för privatlivet är centralt i ett fritt samhälle. Ingen har rätt att veta allt om dig. I dagens samhälle handlar integritet om både myndighetsregister, brottsbekämpning och privata företags databanker. Integritetsskyddet på nätet blir en allt viktigare fråga. Vi liberaler driver på för att integritetsfrågorna får större tyngd när nya regler införs.",
      "Varje människas rätt till integritet ska vara mycket starkt. Ibland måste integriteten vägas mot andra viktiga intressen, som arbetet mot terrorism eller andra brott. Det viktiga är då att integritetsfrågorna analyseras noggrant när nya lagar ska stiftas. Så är det dock inte alltid i dag.",
      "Därför vill Liberalerna att det ska finnas en tydlig lagregel om att integritetsfrågorna alltid ska granskas inför ny lagstiftning. Enkelt uttryckt är det bättre att tänka efter före.",
      "Som kund lämnar du ifrån dig allt mer uppgifter om dig själv och dina köpvanor, särskilt på nätet. Vi liberaler tycker att du ska få tydligare insyn i vilka uppgifter om dig själv som lagras, och hur den används. Det ska också vara lättare att få uppgifter raderade i samband med att kundrelationen upphör. Särskilt viktigt är detta när det gäller integritetskänslig information, som innehållet i de mejl och meddelanden du skriver.",
      "Kameraövervakning är ofta en bra metod för att öka tryggheten och säkra bevisning. Men det måste alltid göras en avvägning mot enskildas rätt att vara i fred. Vi vill att det ska bli lättare att sätta upp kameror på ställen med brott och otrygghet, till exempel på gator och torg eller utanför skolor och akutintag. Samtidigt måste det finnas kontroll av att kamerorna används på avsett vis, och om inspelningarna inte hanteras på rätt sätt ska den ansvarige betala skadestånd."
    ],
    "title": "Integritet",
    "url": "https://www.liberalerna.se/politik/integritet",
    "fetchDate": "2023-09-17T17:52:39.282Z",
    "party": "L",
    "subject": "demokrati"
  },
  "https://www.liberalerna.se/politik/invandring": {
    "opinions": [
      "Miljontals människor är på flykt runt om i världen. Människor som flyr krig och förföljelse måste få skydd. Asylrätten ska värnas och vi ska fokusera på dem som behöver vår hjälp mest. Det är varje människas skyddsskäl som avgör om man får stanna här eller inte. De som fått avslag ska återvända hem. Stärk EU:s gemensamma asylpolitik och skapa fler lagliga vägar in i EU.",
      "Vi lever i en tid med flyktingströmmar som saknar motstycke. Omvärlden måste öka det humanitära stödet till flyktingar och till de hjälporganisationer som verkar i konfliktområdena. Sverige och EU ska hjälpa människor på flykt och vi ska fokusera på de flyktingar som behöver vår hjälp mest.",
      "Arbetskraftinvandring är bra för Sverige. Det måste vara enkelt för företag att anställa människor från andra länder och attraktivt för människor med nyckelkompetens att välja Sverige.",
      "Asylrätten ska värnas. Alla har rätt att söka asyl, men alla kan inte få asyl. Det är varje människas skyddsskäl som avgör om man får stanna eller inte. Samtidigt måste vissa personer utan asylskäl ändå få stanna på grund av ömmande omständigheter. Handläggningstiderna för asylbesked är för långa och måste kortas.",
      "EU ska ha en gemensam asylpolitik som innebär att alla EU-länder tar ansvar och att asyllagstiftningen är densamma. För att det ska fungera måste EU:s gemensamma system för gränsskydd och kustbevakning stärkas.",
      "Det behövs fler lagliga vägar till Europa. Fler kvotflyktingar måste få skydd, vilket skulle gynna kvinnor och barn. Vi anser att de föräldrar som flytt ska kunna återförenas med sina barn.",
      "Vi vill fokusera på dem som behöver skydd. De som saknar skyddsskäl måste lämna landet. Sverige måste tillsammans med EU och FN underlätta återvändandet. Det behövs ett ökat samarbete mellan polis och Migrationsverket."
    ],
    "title": "Invandring",
    "url": "https://www.liberalerna.se/politik/invandring",
    "fetchDate": "2023-09-17T17:52:44.430Z",
    "party": "L",
    "subject": "migration-och-integration"
  },
  "https://www.liberalerna.se/politik/jakt": {
    "opinions": [
      "Fler jägare behövs. Nyckeln är kurser som ordnas ideellt och av studieförbund. Det behövs goda möjligheter till övningsskytte. Det ska bli enklare att handla med kött. Det går att förenkla reglerna utan att tumma på livsmedelssäkerheten. Vildsvinsstammen ska minska. Staten ska stå för trikin- och cesiumtester. Den utfordring som förekommer i syfte att få vildsvinsstammen att växa måste upphöra.",
      "Jakten är en viktig del av naturvården. Förvaltningen av viltstammarna är helt beroende av att det finns jägare över hela landet och att tillräckligt många jagar. Samtidigt ger jakten möjlighet till rekreation och naturupplevelser som många värdesätter högt. Möjligheten att jaga är en del av människors frihet.",
      "Fler jägare behövs. Särskilt borde fler kvinnor och fler unga jaga. Ideella organisationer och studieförbund gör genom sin kursverksamhet stora insatser för att ta vara på och utveckla jaktintresset. Det behövs också goda möjligheter till övningskytte.",
      "Reglerna för handel med viltkött är för ohanterliga. Konsumenterna efterfrågar köttet, men reglerna gör att det inte köps och säljs i den omfattning det borde. Det går att förenkla reglerna utan att tumma på livsmedelssäkerheten.",
      "Vildsvinsstammen har växt mycket fort och djuren orsakar stora skador. Stammen behöver minska. Staten ska stå för trikin- och cesiumtestningen av köttet. Den storskaliga utfordring med syftet att få vildsvinsstammen att växa som på en del håll förekommer måste upphöra."
    ],
    "title": "Jakt",
    "url": "https://www.liberalerna.se/politik/jakt",
    "fetchDate": "2023-09-17T17:52:40.763Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/jarnvagar": {
    "opinions": [
      "En effektiv persontrafik och godstransport på järnväg fyller en viktig funktion för att Sverige ska nå sina klimatmål och därför är det viktigt att säkerställa fortsatt väl fungerande järnvägstransporter i hela landet.  Vi har ifrågasatt de nya stambanorna genom södra Sverige då finansieringen är oklar och riskerar slå ut andra järnvägsinvesteringar och har i regeringen medverkat till en omprövning och utvärdering.",
      "En väl fungerande järnväg är viktig för att Sverige ska nå sina klimatmål och upprätthålla en hög tillgänglighet av järnvägstransporter i hela landet.",
      "Kaoset på järnvägen och alla förseningar är ett hårt slag mot de som är beroende av tåget. Behovet av järnvägsinvesteringar och underhåll är stora och måste öka. För att uppnå högre punktlighet behöver flaskhalsar byggas bort. Genom små åtgärder av befintliga system kan kapaciteten kostnadseffektivt öka genom bl.a. mötesstationer och strategiska förbispår.",
      "Liberalerna har länge varit skeptiska till nya stambanor genom södra Sverige då det inte funnits en hållbar ekonomisk kalkyl och tillgängliga medel för underhåll och investeringar i det befintliga järnvägsnätet riskerats att trängas undan. Den förra regeringen valde att driva på projektet med mycket stora kostnader och bristande kontroll, som kritiserats av Riksrevisionen. En utvärdering och omprövning pågår som Liberalerna bejakar. ",
      "Vi vill införa ett gemensamt biljettsystem för all kollektivtrafik i Sverige och göra det enklare att boka utlandsbiljetter för tågresor inom EU. De skandinaviska huvudstäderna ska knytas samman med goda järnvägsförbindelser. Vi vill se en fortsatt utbyggnad av järnvägen i norra Sverige och att byggandet av Norrbotniabanan fullföljs i den takt som finansieringen tillåter. Vi vill se en ytterligare fast järnvägs- och vägförbindelse över Öresund."
    ],
    "title": "Järnvägar",
    "url": "https://www.liberalerna.se/politik/jarnvagar",
    "fetchDate": "2024-06-02T17:16:22.491Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/jamstallda-loner": {
    "opinions": [
      "Den ekonomiska makten är ojämställt fördelad. Män tjänar mer, både på jobbet och på börsen. Det är inte bara resultatet av fria val, det är ett symptom på ojämställda strukturer. Vi vill att utbildning och erfarenhet ska synas i lönekuvertet för både kvinnor och män. Men det handlar också om att dela ansvaret för hem och barn. Först då kan lönegapet stängas.",
      "I genomsnitt skiljer det 3,6 miljoner i arbetslivsinkomst mellan en man och en kvinna. Vår vision är inte ett samhälle där alla tjänar lika, men dagens löneskillnader visar att något är fel i grunden. En stor del av lönegapet beror på att kvinnor oftare jobbar deltid. Många kvinnor jobbar deltid trots att de egentligen skulle vilja ha en heltidsanställning. Vi vill sätta press på kommuner och regioner, där många kvinnor jobbar i offentlig sektor, att kartlägga den ofrivilliga deltiden och planera för hur den kan minska.",
      "För en jämställd arbetsmarknad måste det vara jämställt hemma. Vi är stolta över att ha varit med och infört en tredje öronmärkt månad i föräldraförsäkringen. När papporna tar större ansvar för hemmen och mammor därmed behöver arbeta mindre deltid kommer lönegapet mellan män och kvinnor att minska. Det vinner alla på, barn får mer tid med sina pappor och den ekonomiska makten blir mer jämställd.",
      "Dagens pensionärer har jobbat sina flesta år på en mansdominerad arbetsmarknad. Det gör att kvinnor oftast har mycket lägre tjänstepension än män. För att öka jämställdheten vill vi att en större andel av pensionen, precis som bilen och huset, delas vid en skilsmässa. Lönegapet är en del av en struktur där det som är traditionellt manligt värderas högre. Liberal feminism handlar om att förändra detta så att du får samma frihet och möjligheter, oavsett kön."
    ],
    "title": "Jämställda löner",
    "url": "https://www.liberalerna.se/politik/jamstallda-loner",
    "fetchDate": "2023-09-17T17:52:38.891Z",
    "party": "L",
    "subject": "jobb"
  },
  "https://www.liberalerna.se/politik/liberal-feminism": {
    "opinions": [
      "Liberal feminism är att varenda människa ska ha möjlighet att styra sitt liv. Och det har vi tagit strid för sedan liberaler slogs för kvinnors rösträtt. Vi är stolta över att Sverige har blivit ett av världens mest jämställda länder. Men fortfarande finns mycket kvar att göra.",
      "Att känna vinden i håret, ta bussen till stan och träffa vänner – det är en frihet som de flesta i Sverige tar för självklar. Men mitt ibland oss lever unga människor under förtryck i hederns namn. Många nya svenskar har sökt sig hit av längtan efter jämställdhet och frihet, men andra tar med sig värderingar som inte har någon plats i ett modernt samhälle. Då måste det vara glasklart vad som gäller. Hederskulturen ska bekämpas av både skolan, socialtjänsten och polisen.",
      "Förra året anmäldes 13 000 våldtäkter. På skyddade boenden sover varje år kvinnor och barn 80 000 nätter på flykt. Det här är oacceptabelt. Vi vill ha resurser till mer förebyggande arbete, och att fler som förföljer sin expartner ska få elektronisk fotboja. Vi vill ge landets kvinnojourer långsiktiga och rimliga ekonomiska villkor.",
      "Fortfarande tjänar en kvinna nästan 4 miljoner kronor mindre än en man under sitt yrkesliv. Lönerna måste upp i kvinnodominerade yrken, t.ex. genom karriärtjänster och fler arbetsgivare.",
      "Jämställdheten börjar i barndomen. Omgivningens åsikter och gamla invanda könsroller får inte sätta stopp för friheten att bestämma över sitt eget liv. För varje kille och tjej som tror att de måste följa gamla spår ska skolan visa att man kan välja sin egen väg och bryta könsmönster."
    ],
    "title": "Jämställdhet och feminism",
    "url": "https://www.liberalerna.se/politik/liberal-feminism",
    "fetchDate": "2023-09-17T17:52:43.609Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/jobb": {
    "opinions": [
      "Den största klyftan i vårt samhälle går mellan de som har ett jobb och de som inte har det. Utomeuropeiskt födda, särskilt kvinnor, är överrepresenterade bland långtidsarbetslösa. Återupprättandet av arbetslinjen och en tätare koppling mellan jobb och integration står därför i fokus.",
      "Att ha ett jobb att gå till är att vara en del av samhället. Det är i våra fikarum, kontor och mötesrum som Sverige växer.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: ett inträdesjobb.",
      "Det arbetsrättsliga skyddet för anställningsformen motsvarar en provanställning och lönen är 70 % av lägstalönen inom branschen. Inträdesjobbet ska göra det lättare för den anställde att debutera på den vanliga arbetsmarknaden.",
      "I dag löner det sig inte att gå från bidrag till jobb. Vi vill ställa krav på att den som får försörjningsstöd också deltar i praktik och utbildning. Samtidigt föreslår vi generösa skattesänkningar för att den som arbetar ska få behålla en större andel av sin lön. Det är riktiga jobb, företagande och tillväxt som är vägen till egenmakt för fler."
    ],
    "title": "Jobb",
    "url": "https://www.liberalerna.se/politik/jobb",
    "fetchDate": "2023-09-17T17:52:37.464Z",
    "party": "L",
    "subject": "jobb"
  },
  "https://www.liberalerna.se/politik/jordbruk": {
    "opinions": [
      "Jordbruket producerar den mat vi äter, men det måste också användas och anpassas för att vi ska nå våra miljö och klimatmål. Vi behöver bättre grödor och växtskyddsmedel. Ett effektivare och mer skonsamt jordbruk kan ge större skördar samtidigt som jordbrukets negativa miljöpåverkan minskar.",
      "Torka, skadeangrepp och stora mängder regn blir vanligare när klimatet förändras. Växtsorter, brukningsmetoder och näringsämnen behöver anpassas. Växtförädling behövs mer än någonsin. Genteknik kan rätt använd ge oss mer motståndskraftiga grödor och bättre skördar med högre näringsinnehåll.",
      "Jordbruksstöd ska koppla till landskapsvård, miljöskydd och biologisk mångfald. Stöd kan också behövas för att garantera livsmedelsförsörjningen i ett läge där Sverige blir avskuret från internationell handel.",
      "Näringsläckaget till sjöar och hav orsakar övergödning som fortfarande är ett problem. Läckaget ska minska. Näringen ska tillbaka till åkern.",
      "Djurhållningen måste garantera djuren ett värdigt liv och en anständig död. Kontrollen av att nationella lagar och EU-regler efterlevs ska skärpas. Sverige ska driva på för att stärka djurskyddet i hela Europa. Det ska finnas tidsgränser vid djurtransporter.",
      "Ekologiskt jordbruk använder inte bekämpningsmedel. Det gynnar den biologiska mångfalden lokalt. Men utan konstgödsel och bekämpningsmedel blir avkastningen sämre. Större arealer behöver odlas upp, det minskar möjligheten att avsätta kantzoner och ekologiska öar i landskapet. Trycket mot ekosystemen runt om i världen ökar när jordbruket kräver mer plats. Det konventionella jordbruket behöver grödor och metoder som skonar den biologiska mångfalden men bibehåller effektiviteten."
    ],
    "title": "Jordbruk",
    "url": "https://www.liberalerna.se/politik/jordbruk",
    "fetchDate": "2023-09-17T17:52:43.325Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/klimatet": {
    "opinions": [
      "Klimatförändringarna måste stoppas. Vi ska sluta använda fossila bränslen, börja fånga och lagra koldioxid i stor skala och fortsätta binda kol i skog och mark. Tillgången på fossilfri energi är grunden i klimatomställningen, sol, vind och kärnkraft behövs i massor. Klimatarbetet behöver de mest kraftfulla verktyg för förändring vi känner – innovation, entreprenörskap och frihandel.",
      "Liberalernas klimatpolitik innebär att koldioxidutsläppen ska elimineras, metan- och lustgasutsläppen minska kraftigt och stora mängder CO2 fångas in och lagras. Kol ska också fortsätta bindas in i skog och mark.",
      "Vi behöver innovation, entreprenörskap och frihandel, de mest kraftfulla verktyg för förändring vi känner. Den historiska erfarenheten av att hantera miljöproblem visar att omställningen bara lyckas om den görs i en ekonomi som växer. Det är fria människor i välmående växande ekonomier som löser miljöproblem. Tillväxt handlar i grunden om smartare lösningar. Precis det är också kärnan i klimatarbetet.",
      "Kol, olja och gas måste ersättas av fossilfri energi samtidigt som människor runt om i världen ges bättre tillgång till energi. Fattigdomen ska utrotas. Många behöver använda betydligt mer energi. Sol, vind och kärnkraft är de tre energislag som kan byggas ut i tillräcklig omfattning. Omställningen kräver pålitlig tillgång på fossilfri energi. Där finns den stora svagheten i den svenska klimatpolitiken.",
      "Liberalerna har målet att Sverige 2030 ska fånga in 10 miljoner ton CO2, för 2035 är målet 20 miljoner ton. När koldioxiden som fångas in lagras och dessutom kommer från biomassa når vi negativa utsläpp. Koldioxid försvinner från atmosfären och klimatförändringarna dämpas. Koldioxidinfångning är en avgörande del av klimatarbetet."
    ],
    "title": "Klimatet",
    "url": "https://www.liberalerna.se/politik/klimatet",
    "fetchDate": "2023-09-17T17:52:37.211Z",
    "party": "L",
    "subject": "miljo-och-klimat"
  },
  "https://www.liberalerna.se/politik/politikkriminalvard": {
    "opinions": [
      "Kriminalvården måste få bättre möjligheter att klara sitt viktiga uppdrag. Straffet ska avtjänas samtidigt som den dömde ska motiveras att bryta med kriminalitet. Men i dag friges nästan alla efter två tredjedelar av strafftiden oavsett om de skött sig eller ej. Det systemet måste ändras. Likaså behöver grovt kriminella ungdomar placeras på särskilda anstalter med specialutbildad personal.",
      "Målet för kriminalvården är inte bara att den dömde ska avtjäna sitt straff. Kriminalvården måste också göra allt för att motivera den dömde att bryta med brottslighet. En riktigt bra kriminalvård är därför en av de viktigaste brottsförebyggande uppgifterna. Det ska finnas goda möjligheter att få hjälp med sitt missbruk, reparera luckor i skolgången eller lära sig ett vanligt yrke.",
      "Sveriges fängelser är svårt överbelagda. Därför vill Liberalerna ha fler fängelseplatser.",
      "I dag klarar samhället inte av att ge insatser till unga som fastnat i grov kriminalitet. Ansvaret för unga som döms till särskild ungdomsvård ska flyttas till Kriminalvården, där de ska placeras på särskilda enheter med kompetent personal. Unga som döms till fängelsestraff ska inte blandas med äldre klienter, utan ska avtjäna straffet på särskilda ungdomsfängelser.",
      "Nästan alla som döms till fängelse blir villkorligt frigivna efter två tredjedelar av strafftiden. Det är inte rimligt att den som döms till sex års fängelse ska kunna räkna med att bara sitta fyra år. Vi vill behålla den villkorliga frigivningen som en möjlighet för den som skött sig bra, men den ska inte som i dag vara näst intill en rättighet."
    ],
    "title": "Kriminalvård",
    "url": "https://www.liberalerna.se/politik/politikkriminalvard",
    "fetchDate": "2024-06-02T17:16:22.308Z",
    "party": "L",
    "subject": "vard-och-omsorg"
  },
  "https://www.liberalerna.se/politik/karnkraft": {
    "opinions": [
      "Vi måste kunna vara säkra på att el, värme och tillgången på bränslen fungerar oavsett väder och vind. Kärnkraftens styrka är att den levererar fossilfri energi när vi behöver och där vi behöver den. Kärnkraften är planerbar och gör det tekniskt möjligt att bygga ut elsystemet så mycket att vi både klarar klimatomställningen och ger industrin möjlighet att växa.",
      "De fossilfria energislagen har olika roller i energisystemet. Kärnkraften är planerbar och den bidrar starkt till stabiliteten i elsystemet. Kärnkraftverkens stora bidrag till elproduktionen och deras stabila produktion är viktiga för att elöverföringen ska fungera och för att väderberonde elproduktion ska kunna tas om hand.",
      "Riksdagen har på Liberalernas initiativ avskaffat förbudet mot ny kärnkraft i Sverige. Det innebär att det nu är tillåtet med nya reaktorer på andra platser än vid dagens kärnkraftverk i Forsmark, Ringhals och Oskarshamn och att fler än tio reaktorer får vara i drift samtidigt. Fossilfri kärnkraftsel kommer att spela en central roll i den framtida svenska energimixen. Elektrifieringen kommer att kräva ökad elproduktion när fossila bränslen ska fasas ut för att EU ska nå målet om netto noll utsläpp 2045.",
      "Nästa svenska reaktor kommer sannolikt att bli mindre än dagens. Små reaktorer är enklare att passa in i elsystemet och de är också mer intressanta att använda för att producera processvärme, fjärrvärme eller vätgas. Vi går mot en framtid där kärnkraften har en bredare roll i energiförsörjningen.",
      "Våra universitet ska vara med och utveckla kärntekniken. Sverige ska ha utmärkt utbildning inom kärnkraftsområdet och vi ska ha förmåga att bygga och driva reaktorer som kan återanvända bränslet när det behovet uppstår."
    ],
    "title": "Kärnkraft",
    "url": "https://www.liberalerna.se/politik/karnkraft",
    "fetchDate": "2024-06-02T17:16:22.264Z",
    "party": "L",
    "subject": "energi"
  },
  "https://www.liberalerna.se/politik/kultur": {
    "opinions": [
      "Alla kan ta makten över sitt eget liv. Bildning är en viktig del, men det räcker inte med att veta var informationen finns, vi måste också ha en egen ryggrad av kunskap som gör att vi kan tolka den information vi hittar. Skönlitteratur kan lära oss mer om oss själva och andra. En suggestiv film kan tvinga oss till moraliska ställningstaganden. God konst kan få oss att se nya perspektiv.",
      "Kulturpolitiken ska gynna kvalitet, men ska inte lägga sig i innehållet i kulturen. Idag består den statliga kulturpolitiken av små öronmärkta påsar – vi vill att staten ska styra mindre och att kulturskapare ska få mer att säga till om vad som ska få stöd. Kulturen blir mer självständigt när kulturskapare ges möjlighet att bli mindre beroende av offentliga bidrag. Det ska finnas goda villkor för kulturföretagande, skatteregler bör gynna gåvor och sponsring. Sjukförsäkringar och andra trygghetssystem måste fungera för kulturarbetare.",
      "Sverige ska vara ett föredöme på området kultur av och för barn och ungdomar. Läsandet ska vara högt prioriterat i skolans alla stadier. Genom att läsa och skriva utvecklar eleven sitt språk och tänkande. Utbildade bibliotekarier ska ansvara för skolbiblioteken. Alla ska få läsa svenska och internationella skönlitterära klassiker i skolan.",
      "Målen för kulturpolitiken bör utgå från frihet, mångfald och kvalitet. Ett öppet samhälle behöver litteratur, konst och andra kulturella uttryck som ibland underhåller, ibland tydliggör, ibland förklarar och ibland provocerar eller utmanar. En liberal kulturpolitik är en garant för kulturell mångfald och samtidigt som kulturarvet hålls levande. Principen om armlängds avstånd ska gälla och säkras, det vill säga att det är kulturskapare som fattar de konstnärliga besluten, inte politiker."
    ],
    "title": "Kultur",
    "url": "https://www.liberalerna.se/politik/kultur",
    "fetchDate": "2023-09-17T17:52:43.875Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/koldioxidinfangning": {
    "opinions": [
      "Sverige tar inte vara på de goda möjligheterna att fånga in koldioxid (CCS) trots att det skulle bromsa klimatförändringarna. Liberalerna vill att vi 2030 fångar in 10 miljoner ton koldioxid (per år), motsvarande utsläppen från de drygt 5 miljoner bilarna i Sverige. 2035 ska vi fånga 20 miljoner ton.",
      "Vi använder mycket biobränslen i Sverige, både i industrin och i fjärrvärmeverken. Träd som växer tar upp koldioxid. När veden eldas släpps koldioxiden ut igen i ett kretslopp. Men om vi fångar in koldioxiden vid skorstenen och lagrar den så kommer de växande träden att minska mängden koldioxid i atmosfären. På så sätt kan vi bromsa och på sikt vända klimatförändringarna.",
      "Sådana här ”negativa utsläpp” kommer att behövas för att vi ska klara klimatomställningen, bland annat för att kompensera från klimatgasutsläpp i jordbruket och flygets höghöjdseffekter som vi inte helt kan bli av med.",
      "Potentialen i Sverige är stor. Vi liberaler har satt upp målet att fånga in 10 miljoner ton koldioxid per år 2030. Det motsvarar utsläppen från alla bilar i Sverige. Till 2035 ska vi fånga in 20 miljoner ton. Kostnaden för att göra det här är lägre än koldioxidskatten. Den som släpper ut ska betala, men den som städar upp ska också få betalt.",
      "Liberalerna har genom förhandlingsframgångar fått igenom att den liberala borgerliga regeringen nu beslutat att Sverige ska införa ett system för infångning av CCS som en komponent för att minska utsläppen. Vi vill även införa ekonomiska styrmedel för infångning och långvarig lagring av växthusgaser inom EU."
    ],
    "title": "Koldioxidinfångning",
    "url": "https://www.liberalerna.se/politik/koldioxidinfangning",
    "fetchDate": "2024-06-02T17:16:20.927Z",
    "party": "L",
    "subject": "miljo-och-klimat"
  },
  "https://www.liberalerna.se/politik/livsmedel": {
    "opinions": [
      "Sverige ska fortsätta ha en djuromsorg och miljöhänsyn i världsklass. Det gör att svenskproducerad mat går att köpa med gott samvete. Innehållsdeklarationer och märkningar ska gå att lita på, då kan vi alla utnyttja vår konsumentmakt. Jordbruket behöver bli ännu mer klimatsmart, utsläppen behöver minska. Mat som ändå blir avfall ska bli till biogas.",
      "Sverige är en matnation. Vårt jordbruk producerar viktiga exportprodukter, såväl mat som dryck. För konsumenternas del är det viktigt att man kan göra aktiva val. Vi måste kunna lita på innehållsdeklarationer och märkningar. Livsmedel ska gå att spåra hela vägen, även på restauranger. EU:s veterinärmyndighet ska få muskler att genomföra täta kontroller för att stävja fusk.",
      "Svensk mat är klimatsmart och produceras med god djuromsorg och miljöhänsyn. Det är en konkurrensfördel som måste värnas. Bra djurskydd leder också till att mindre antibiotika används.  För att svensk mat ska fortsätta vara klimatsmart måste vi äta upp mer av det vi producerar istället för att slänga det. Det avfall som trots allt blir kvar måste tas tillvara på bästa sätt, till exempel till biogasproduktion.",
      "Vissa pekar på att ekologisk odling måste främjas för hälsans och miljöns skull. Andra menar att konventionellt jordbruk är effektivare och mer klimatsmart för att producera mycket mat vilket behövs för att mätta världens befolkning.  Vi ser gärna ekologisk mat men vi vill att konsumenterna ska styra efterfrågan, politiker ska inte pilla i maten.",
      "Liberalerna har även drivit på för en svensk livsmedelsstrategi. Strategin finns nu men vi är kritiska till produktionsmålet som slår fast hur mycket av jordbruksmarken som ska vara ekologisk. Det är planekonomi i stället för marknadsekonomi."
    ],
    "title": "Livsmedel",
    "url": "https://www.liberalerna.se/politik/livsmedel",
    "fetchDate": "2023-09-17T17:52:40.333Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/larlingar": {
    "opinions": [
      "De svenska yrkesutbildningarna är överakademiserade. Hantverksyrken lär man sig bättre på en arbetsplats än i skolan. Gymnasieutbildning till hantverksyrken ska därför ske som lärlingsutbildning. Ungdomar som vill lära sig ett hantverk ska kunna jobba som lärlingar och gå bredvid någon som redan kan yrket.",
      "När eleverna är klara med gymnasieutbildningen på ett yrkesprogram har de oftast ingen arbetslivserfarenhet. De vet för lite om hur det fungerar på en arbetsplats, ingen arbetsgivare kan intyga deras kompetens och kunskaperna de fått med sig från skolan är redan omoderna.",
      "Lärlingsutbildning ska vara ett alternativ till gymnasieskolans yrkesprogram för hantverksyrken där undervisningen i huvudsak är förlagd ute på företagen. Det är onödigt att verkstäder, frisersalonger och restauranger byggs upp i undervisningssyfte i skolans regi när eleverna istället kan öva ute på företagen. Flera länder som har ett väl utbyggt lärlingssystem har en låg ungdomsarbetslöshet.",
      "Lärlingar ska kunna anställas av sin arbetsgivare under utbildningstiden. En särskild anställningsform, gymnasial lärlingsanställning, som kan användas av arbetsgivare som utbildar en lärling bör inrättas. Arbetsplatser som tar emot en lärling får ersättning för handledning, medan lärlingen får förhöjt studiebidrag och ersättning för resor och måltider. För att lärlingssystemet ska användas fullt ut behöver ersättningen vara attraktiv för både lärling och arbetsgivare.",
      "Sverige saknar massvis med elektriker, golvläggare och snickare. Genom att flytta ut utbildningen till företagen kan vi stärka kopplingen till arbetsmarknaden och locka fler framtida hantverksmästare."
    ],
    "title": "Lärlingar",
    "url": "https://www.liberalerna.se/politik/larlingar",
    "fetchDate": "2023-09-17T17:52:39.933Z",
    "party": "L",
    "subject": "utbildning"
  },
  "https://www.liberalerna.se/politik/lararna-2": {
    "opinions": [
      "Liberalerna fortsätter att prioritera reformer för att öka läraryrkets attraktivitet, exempelvis genom statliga satsningar på personal som kan avlasta lärarna från administrativa sysslor samt resurser för en förlängning av Lärar­lyftet. Detta utöver tidigare reformer, som exempelvis införandet av karriärtjänster. Kombinationen av dessa åtgärder har givit upphov till en kraftig löneutveckling för Sveriges lärare, men mer behövs.",
      "Lärarnas löner är viktigt, men inte allt. Ett attraktivt läraryrke kräver en stärkt arbetsmiljö. Liberalerna vill bland annat se åtgärder för att minska stöket i klassrummen till ett förstatligande av skolan, en reform av skolans styrning som även innebär att staten tar över ansvaret för finansieringen av kommunala och fristående skolor. På så sätt kan vi stärka skolors resurser långsiktigt, vilket inte minst vore viktigt i kommuner där de ekonomiska möjligheterna är begränsade.",
      "Tilliten till professionen i skolan måste stärkas. Därför är det viktigt att läraren får använda sina pedagogiska kunskaper och inte ständigt känna sig jagad av elever och föräldrar som lägger sig i. Skollagen måste förtydligas så att det tydligt framgår att lärarna bestämmer över undervisningen.",
      "Liberalerna vill införa ett års vidareutbildning i ämneskunskaper på universitet för alla lärare inom grundskolan och gymnasiet. Den ska avse legitimerade lärare och under utbildningen erhålls 80 procent av ordinarie lön, vilket motsvarar det som kallades ”tjänstledighet med B-avdrag”.",
      "Lärarlegitimationen, som infördes under Alliansens regeringstid på Liberalernas initiativ, ska utvecklas. Den nuvarande utformningen är för generell. För att öka undervisningens kvalitet bör huvudprincipen vara att lärarna endast ska undervisa och sätta betyg i de ämnen de har legitimation i."
    ],
    "title": "Lärarnas villkor",
    "url": "https://www.liberalerna.se/politik/lararna-2",
    "fetchDate": "2023-09-17T17:52:43.697Z",
    "party": "L",
    "subject": "utbildning"
  },
  "https://www.liberalerna.se/politik/livets-slut-pa-egna-villkor": {
    "opinions": [
      "Rätten att leva sitt liv på egna villkor innebär även rätten att besluta i livets slutskede. Idag finns det i Sverige ingen laglig möjlighet att avsluta sitt liv på egna villkor, så kallad dödshjälp. Detta gör att svenska patienter beger sig utomlands för att få rätt till dödshjälp eftersom denna möjlighet inte finns i Sverige. Vi i Liberalerna vill se att en statlig utredning tillsätts.",
      "Respekt för alla människors rätt att leva livet på sina egna villkor innebär även en respekt för att det finns vissa människor som vill avsluta sina liv. Alltför länge har Sverige duckat frågan om både aktiv dödshjälp, så kallad eutanasi, och läkarassisterat självmord.",
      "Vi i Liberalerna anser att det inte duger att ducka när människor lider. Därför vill vi att en utredning tillsätts för frågan om dödshjälp. Frågan är viktig, och komplex. Många olika grupper måste få möjlighet att väga in – däribland patienter, läkare och anhöriga. Att tro att något mindre än en utredning skulle räcka för att tillgodose informationsbehovet är i denna fråga naivt.",
      "Kunskap är makt, och Sverige behöver kunna fatta ett välinformerat beslut. Vi anser att en statlig utredning bör undersöka om någon av de olika modeller som tillämpas i andra länder även bör bli tillåten i Sverige. I länder som Belgien och Nederländerna är outhärdligt lidande villkoret för att en läkare kan ge patienten det dödande medlet. I Oregon och andra amerikanska stater kan i stället människor med terminal sjukdom efter noggrant övervägande få ett läkemedel förskrivet som hon sedan tar själv.",
      "Individens rätt att välja – det är vad frågan i slutändan handlar om. Vi anser att en utredning om dödshjälp vore en klok och öppensinnad väg för varje människas rätt att äga och styra sitt eget liv, intill den sista dagen."
    ],
    "title": "Livets slut på egna villkor",
    "url": "https://www.liberalerna.se/politik/livets-slut-pa-egna-villkor",
    "fetchDate": "2023-09-17T17:52:43.780Z",
    "party": "L",
    "subject": "vard-och-omsorg"
  },
  "https://www.liberalerna.se/politik/miljo-och-natur": {
    "opinions": [
      "Naturen och den biologiska mångfalden måste bevaras. Ekosystemen och naturens bärkraft är en förutsättning för vår välfärd. För att våra barn och barnbarn ska kunna växa upp med samma möjligheter som vi har så måste vi skydda ekosystemen och värna den biologiska mångfalden. Klimatförändringarna innebär att insatserna för att skydda natur och miljö behöver stärkas.",
      "Vi ska lämna en värld i ekologisk balans till kommande generationer. Vi liberaler tror på marknadsekonomin men marknaden fungerar inte alltid tillräckligt bra. Skyddet av natur och miljö kräver tydlig reglering. Vi behöver gemensamt finansiera insatser som bevarar värdefull natur som stränder och gammelskogar. Fjäll-, skogs- och kustområden samt sjöar och vattendrag med höga naturvärden ska ha ett starkt skydd.",
      "Allemansrätten har stor betydelse och den ska vi vara rädda om. Att ha fritt tillträde till skog och mark är en viktig del av den svenska identiteten. Rätten får inte missbrukas.",
      "Hotade djur och växter ska skyddas genom fridlysning och restaureringsinsatser.",
      "Skogen binder kol och den är avgörande för den biologiska mångfalden. Särskilt värdefull skog behöver skyddas. Det behövs också sammanhängande skyddade områden.",
      "Våra hav och vatten är i dåligt skick. De mest värdefulla havsområdena ska skyddas som marina reservat. Det behövs insatser för att förhindra att skräp och föroreningar, som plast och läkemedel, sprids i våra vatten.",
      "Miljöförstöring och klimathot påverkar förutsättningarna för allt liv på jorden och stannar inte vid nationsgränser. Arbetet måste vara internationellt. Arbetet inom EU är avgörande för att kunna värna vår miljö och natur. Europa är den kontinent som bedriver det mest ambitiösa miljö- och klimatarbetet."
    ],
    "title": "Miljö och natur",
    "url": "https://www.liberalerna.se/politik/miljo-och-natur",
    "fetchDate": "2023-09-17T17:52:43.494Z",
    "party": "L",
    "subject": "miljo-och-klimat"
  },
  "https://www.liberalerna.se/politik/monarki": {
    "opinions": [
      "I dagens Sverige har kungen och drottningen inte någon politisk roll utan är bara symboler för vårt land. Liberalerna tycker att det systemet fungerar bra. Vi har medverkat till att monarkin i Sverige inte har någon politisk makt, och så ska det vara också i framtiden.",
      "För oss liberaler är det självklart att den politiska makten ska vara demokratiskt uppbyggd. När liberalismen växte fram på 1600- och 1700-talen skedde det som en frihetsrörelse mot kungligt envälde.",
      "Även i Sverige har monarkin historiskt haft stor makt. Vi liberaler gick i spetsen för att ändra detta och införa demokrati. Konflikten var hård och ledde till många politiska strider. Ett exempel var borggårdskuppen 1914, när den liberala statsministern Karl Staaff avgick i protest mot att kungen ville föra en annan försvarspolitik än regeringen. Liberalen Nils Edén blev år 1917 den första statsministern som fick kungen att respektera parlamentarism.",
      "I början av 1970-talet gjorde partierna en politisk bred uppgörelse om monarkins framtid, den så kallade Torekov-kompromissen. Den utgår ifrån att monarkin ska få finnas kvar, men utan någon politisk funktion.",
      "Liberalerna tycker att Torekov-kompromissen fungerar bra. Vi vill behålla dagens modell där kungahuset saknar politisk makt, utan bara är en gemensam symbol och representant för Sverige."
    ],
    "title": "Monarki",
    "url": "https://www.liberalerna.se/politik/monarki",
    "fetchDate": "2023-09-17T17:52:43.623Z",
    "party": "L",
    "subject": "demokrati"
  },
  "https://www.liberalerna.se/politik/manniskohandel": {
    "opinions": [
      "Över hela världen köps och säljs kvinnor, män och barn av kriminella utan samvete. För att bekämpa denna grova brottslighet vill vi stärka Europas samarbete mot brott. Arbetet mot fattigdom och förtryck i världen bidrar långsiktigt till att minska utrymmet för människohandeln.",
      "Varje år utsätts miljoner kvinnor, män, flickor och pojkar för människohandel som leder in i tvångsarbete, prostitution, tiggeri och även rent slaveri. De människor som drabbas i Sverige är oftast offer för internationella nätverk som agerar i hela Europa. Det visar hur viktigt det är att stärka EU:s brottsbekämpande samarbete. Även globalt behöver samarbetet utvecklas.",
      "Europas polis- och åklagarmyndigheter måste byggas ut. Vi vill ha ett europeiskt FBI och en europeisk åklagarmyndighet som kan jobba på riktigt med att samordna utredningar av människohandel. Men vi vill också ge polisen och tullen vassare och kraftfullare verktyg för att gripa in mot de organiserade ligor som ofta ligger bakom människohandeln.",
      "Det är mycket viktigt att barnperspektivet alltid finns närvarande i arbetet mot människohandel. Det behöver finnas god kunskap kring exploatering av barn i hela rättskedjan, från poliser och åklagare till domstolsväsendet. Även inom till exempel socialtjänsten behövs mer kunskap.",
      "För att få bort människohandeln måste vi också arbeta mot den fattigdom och nöd som gör att människor fastnar i exploatering. Den som har trygga villkor och mat på bordet blir inte lika lätt ett offer. För att fler offer ska våga berätta vill vi också göra det lättare att få tidsbegränsade uppehållstillstånd i EU för att vittna i brottsutredningar."
    ],
    "title": "Människohandel",
    "url": "https://www.liberalerna.se/politik/manniskohandel",
    "fetchDate": "2023-09-17T17:52:40.944Z",
    "party": "L",
    "subject": "lag-och-ratt"
  },
  "https://www.liberalerna.se/politik/medier-och-public-service": {
    "opinions": [
      "Fria och oberoende medier som granskar den politiska makten är avgörande i varje demokrati. Liberal mediepolitik innebär att staten garanterar full frihet för medieföretag i konkurrens samtidigt som den stöttar public service och kvalitetsproduktioner. Public service ska erbjuda både det som är allvarsamt och undersökande, men även det mer lättsamma.",
      "Liberalerna menar att politikens huvudsakliga roll i mediepolitik är värna dess frihet och autonomi. I grunden finns en stark frihet för medierna som måste bevaras, skyddas och sannolikt också stärkas. Medier finns på en marknad med hög grad av konkurrens, det är en ekologi som är känslig och där politiskt beslutad förändring av marknadens villkor måste ske med stor försiktighet.",
      "Liberalerna var drivande i arbetet med att avskaffa den tidigare radio- och tv-avgiften. Att finansieringen nu utgår från en skatt som alla med inkomst får betala är bra, då public service är en central del av granskningen av makten – och den ska vi alla vara med och betala till.",
      "Den svenska tryck- och yttrandefrihetslagstiftningen ska upprätthållas mot mindre starka europeiska rättstraditioner. Vi vill inrätta en fristående fond för att stödja granskande journalistik.",
      "Public service ska fortsatt ha ett brett uppdrag och sträva efter kvalitet och relevans. I länder där auktoritära regeringar är ofta en av de första åtgärderna att stärka greppet om medierna. Public service-medierna, med sitt uppdrag från det offentliga, är extra sårbara för detta. Deras oberoende ställning ska tryggas i grundlagen."
    ],
    "title": "Medier / Public service",
    "url": "https://www.liberalerna.se/politik/medier-och-public-service",
    "fetchDate": "2024-06-02T17:16:21.533Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/narkotika": {
    "opinions": [
      "Narkotika förstör människors liv och göder den organiserade brottsligheten. Vi vill att svensk narkotikapolitik ska bygga på en nollvision mot allt drogrelaterat lidande. Inriktningen ska vara rädda liv och bekämpa hantering av narkotika i alla led, inklusive användning. Vård ska ges till den som använder droger – de hårdaste straffen ska riktas mot tillverkarna, smugglarna och langarna.",
      "Den som är beroende av droger förlorar sin frihet. Därför ska all hantering av narkotika (utom medicinsk) vara olaglig. Dels för att det inte ska finnas några kryphål i lagen där langare kan gömma sig, dels för att polisen ska ha möjlighet att ingripa tidigt när någon är på väg in i ett missbruk. Den som döms för bruk av narkotika ska normalt få vård, inte straff. Hårda straff ska däremot riktas mot tillverkning, smuggling och langning.",
      "Det ska vara lätt att få kontakt med missbruksvården. Vården ska i första hand ges av sjukvården och kunna nås genom vårdcentralen. Tillgången till överdoshämmande läkemedel som naloxon måste bli bättre. Sprututbytesprogram är ett bra komplement som minskar smittspridning. Vi är öppna till en försöksverksamhet med injektionsrum där den som är inne i ett aktivt missbruk får kontakt med sjukvården sant får hjälp och stöd som kan leda vidare till missbruksvård.",
      "Ibland hörs åsikten att det är fel att förbjuda narkotika, eftersom det finns de som kan använda droger utan att fastna i ett missbruk. Priset för att släppa narkotikan fri blir dock oerhört högt för alla dem som inte är lika lyckligt lottade – den som fastnar i ett beroende förlorar hela sin frihet. Därför är det rätt att motverka droganvändning.",
      "Samtidigt ska narkotikapolitiken bygga på vetenskap och fakta. Det är bra att det nu görs en statlig utredning om narkotikapolitiken, men den har fått för snäva ramar. Därför behöver effekterna av kriminaliseringen av narkotikaanvändning, och innehav för eget bruk, också utvärderas."
    ],
    "title": "Narkotika",
    "url": "https://www.liberalerna.se/politik/narkotika",
    "fetchDate": "2023-09-17T17:52:41.427Z",
    "party": "L",
    "subject": "vard-och-omsorg"
  },
  "https://www.liberalerna.se/politik/nyanlanda-elever": {
    "opinions": [
      "Sverige har vid flera tillfälle tagit emot barn och unga som flytt från krig och förtryck för att söka sig en fristad hos oss. De nyanlända elevernas bakgrund, ankomstålder och kunskapsnivå varierar stort. Gemensamt för dem alla är att de behöver trygghet, utbildning och insatser som säkerställer att de får lära sig det svenska språket.",
      "Nyanlända elever ska mötas av höga förväntningar och en undervisning anpassad till sina förkunskaper. Elevernas kunskapsnivå ska kartläggas tidigt för att de snabbt ska kunna delta i ordinarie undervisning. Liberalerna ser det som prioriterat att nyanlända elevers undervisningstid särskilt fokuserar på att de får lära sig det svenska språket, även om det innebär att vissa ämnen får prioriteras ned och att eleverna får undervisning även på helger och lov.",
      "För barn yngre än skolåldern som kommer hit är det viktigt att de får börja på språkförskola. Förskolan fyller en särskild roll för nyanlända barn som inte talar svenska och som heller inte får med sig det svenska språket hemifrån. Liberalerna vill införa obligatorisk språkförskola för alla nyanlända barn och barn till nyanlända från tre års ålder.",
      "I skolor i utanförskapsområden – områden där utbildningsnivån är låg och arbetslösheten hög – är utmaningarna extra stora. Dessa skolor bör få mer resurser för att möta dessa utmaningar. Mer resurser betyder både mer pengar och att de skickligaste lärarna och rektorerna arbetar där. De elever som har sämst förutsättningar måste få möta de allra bästa lärarna. Karriärtjänster för lärare och rektorer med högre lön och särskilt goda arbetsvillkor ska inrättas för att göra skolor i utanförskapsområden till mer attraktiva arbetsplatser."
    ],
    "title": "Nyanlända elever",
    "url": "https://www.liberalerna.se/politik/nyanlanda-elever",
    "fetchDate": "2023-09-17T17:52:40.947Z",
    "party": "L",
    "subject": "migration-och-integration"
  },
  "https://www.liberalerna.se/politik/nato": {
    "opinions": [
      "I dag skapas trygghet i allianser, inte i allianslöshet. Sveriges säkerhet hänger på stabila samarbeten mellan länderna i Europa och Nordamerika, och det sker inom ramen för Nato och EU. Att delta i båda dessa samarbeten gör Sverige tryggare. Ensam är inte stark, bara ensam.",
      "För oss liberaler är det självklart att Sveriges säkerhet tryggas bäst i samarbete med andra länder. Därför var Liberalerna det första riksdagspartiet som sade ja till svenskt Natomedlemskap.",
      "Säkerhetsläget i Östersjöområdet har försämrats markant under de senaste åren. Rysslands fullskaliga invasion av Ukraina visar än en gång att Ryssland ställer sig utanför den europeiska säkerhetsordningen. Georgienkriget 2008 och den olagliga annekteringen av Krim sedan 2014 är två andra exempel.",
      "Sverige ska vara en aktiv, solidarisk och ambitiös allierad i Nato som tar ansvar för vår egen och andras säkerhet. Det svenska medlemskapet är utan förbehåll. Det gör våra försvarssamarbeten djupare och förmågan till avskräckning mot en angripare större. Sverige ska som minst leva upp till Natos riktmärke om försvarsanslag om 2 procent av BNP.",
      "Med Natomedlemskapet stärks Sveriges säkerhet genom försvarsgarantierna. Samtidigt kommer Sverige och svenska förmågor i sin tur att göra viktiga bidrag till säkerheten för våra allierade."
    ],
    "title": "Nato",
    "url": "https://www.liberalerna.se/politik/nato",
    "fetchDate": "2024-06-02T17:16:22.949Z",
    "party": "L",
    "subject": "forsvar"
  },
  "https://www.liberalerna.se/politik/offentliga-monopol": {
    "opinions": [
      "De offentliga monopolen bör i största möjliga mån avvecklas om de inte har ett samhällsuppdrag. När företag konkurrerar på en öppen marknad förbättras kvaliteten och priserna sjunker. Upphandlingsreglerna bör underlätta för flera företag att delta i offentliga upphandlingar. Lagen om valfrihet ska gälla i hela Sverige. Inget vinstförbud ska införas för företag som verkar inom vård och omsorg.",
      "Vår utgångspunkt är att staten ska ange de ramar som gäller för företagen, inte äga och driva bolag. Alla vinner på konkurrens. Det måste finnas ett tydligt syfte med ett offentligt monopol. I de fall där statliga bolag har ett särskilt samhällsuppdrag ska detta tydligt redovisas.",
      "För att garantera en kostnadseffektiv service av hög kvalitet är det viktigt att öppna upp offentliga upphandlingar för fler aktörer. Även små- och medelstora företag som inte har kollektivavtal ska kunna delta. För att möjliggöra för fler företag att vara med i upphandlingar vill vi ha en nationell plattform för offentlig upphandling vilket skulle öka transparensen och ge fler mindre leverantörer möjlighet att ta aktiv del i upphandlingar. Det stärker konkurrensen och höjer kvaliteten.",
      "Den positiva utvecklingen inom företagandet i välfärdssektorn hotas av ett förbud mot vinster. Att införa ett vinstförbud för företag inom vård och omsorg är en begränsning av valfriheten och företagandet och slår särskilt hårt mot kvinnors företagande.",
      "Lagen om valfrihet (LOV) har flyttat makten från politiker till de som står närmast vården och de individuella förutsättningarna, det vill säga utförarna och brukarna. Vårdval och en mångfald av vårdgivare har bidragit till ökad tillgänglighet, kortare vårdköer och effektivare användning av vårdens resurser. Valfrihetslösningar (upphandlingar enligt LOV) ska tillämpas i alla landets regioner."
    ],
    "title": "Offentliga monopol",
    "url": "https://www.liberalerna.se/politik/offentliga-monopol",
    "fetchDate": "2024-06-02T17:16:22.267Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/pensioner": {
    "opinions": [
      "Sverige har ett av världens mest stabila pensionssystem. Dagens pensioner finansieras av dem som jobbar och premiepensionen som var och en sparar till själv. Ju mer man betalar in och ju senare man går i pension, desto mer får man i pension och medborgarna skyddas mot politiska infall och tjänar på att arbeta mer och betala in skatt.",
      "Pensionssystemet är i grunden stabilt och bygger på en långsiktig överenskommelse som Liberalerna står bakom. Pensionerna måste bli mer jämställda genom fördelning av pensionspoäng vid skilsmässa. På sikt kommer god ekonomisk tillväxt, jämställd arbetsmarknad, lika uttag av föräldraledighet/VAB och minskad segregation förbättra pensionssystemet för alla.",
      "Den som tar ansvar för sin ekonomi ska gynnas. Därför vill Liberalerna återinföra det individuella pensionssparandet och göra upp till 1 000 kronor per månad avdragsgillt. Reformen skulle göra att det blir skattemässigt gynnsamt för breda grupper av exempel sjuksköterskor, lärare och ingenjörer att spara till ålderdomen.",
      "Skillnaden i skatt mellan arbetsinkomster och pensioner, den så kallade pensionärsskatten, ska avskaffas. Därför har Liberalerna varit med och sänkt skatten för pensionärer.",
      "Äldre människors kunskap, kompetens och erfarenhet måste tas tillvara bättre i arbetslivet. Den som vill arbeta ska kunna göra det och rätten att vara kvar på jobbet behöver höjas."
    ],
    "title": "Pensioner",
    "url": "https://www.liberalerna.se/politik/pensioner",
    "fetchDate": "2024-06-02T17:16:21.158Z",
    "party": "L",
    "subject": "aldrepolitik"
  },
  "https://www.liberalerna.se/politik/polisen": {
    "opinions": [
      "Jämfört med andra länder i Europa har Sverige mycket få poliser i förhållande till vår folkmängd. Det är helt ohållbart. Varje gång polisen lägger ner en brottsutredning av tidsbrist är det ett svek mot brottsoffret. Utbyggnaden av polisen måste fortsätta så att vi på sikt kommer upp samma polistäthet som i Europa. Det betyder 30 000 poliser jämfört med dagens drygt 21 000.",
      "Utan polis och domstolar blir det den starke som vinner. Verklig frihet förutsätter också att alla kan leva i trygghet och att du vet att du får hjälp när det behövs. Rättsstaten är en liberal uppfinning. Men i dag är Sveriges poliskår alldeles för liten i förhållande till vår folkmängd och dagens grova brottslighet. Runt om i Sverige har det blivit sällsynt att se polisbilar, samtidigt som kriminella gäng är maktfaktorer i utsatta områden.",
      "Liberalerna vill bygga ut polisen så att Sverige får samma polistäthet som resten av Europa. Det betyder 30 000 poliser jämfört med dagens drygt 21 000. Utbyggnaden ska stärka polisens närvaro i hela Sverige.",
      "För att fler ska drömma om att bli polis måste villkoren bli bättre och lönerna höjas ordentligt. Liberalerna vill öronmärka pengar för en särskild lönesatsning. Den interna byråkratin måste kapas.",
      "Den grova organiserade brottsligheten är mycket allvarlig. Vi vill öka de nationella resurserna för att bekämpa denna brottslighet var den än dyker upp. Dessutom måste det europeiska samarbetet byggas ut. Vi vill att EU:s polissamarbete Europol utvecklas till en stark kraft mot gränsöverskridande grov brottslighet – ett Europas FBI."
    ],
    "title": "Polisen",
    "url": "https://www.liberalerna.se/politik/polisen",
    "fetchDate": "2023-09-17T17:52:41.720Z",
    "party": "L",
    "subject": "lag-och-ratt"
  },
  "https://www.liberalerna.se/politik/prostitution": {
    "opinions": [
      "Kvinnor och flickor, men också män och pojkar, blir offer i den prostitution som ofta är en del av den organiserade människohandeln. Den viktigaste insatsen är att få bort efterfrågan. Att köpa sex ska alltid vara olagligt, och särskilt allvarligt är att köpa sexuella handlingar med ett barn. Det är en form av våldtäkt och ska straffas därefter.",
      "Många som säljer sex lever i en vardag av fattigdom, drogmissbruk och misär. Ofta har man utsatts för grova brott och övergrepp, såsom människohandel. Den grova brottsligheten tjänar stora pengar på den prostitution som sker i skuggsamhället. Detta är den verklighet som gör att köp av sex ska vara förbjudet. Att köpa sig sexuella handlingar med ett barn är extra allvarligt och ska klassas som en form av våldtäkt mot barn.",
      "Människor som säljer sex måste få hjälp. Vi behöver mer kunskap om prostitutionens orsaker och hur den kan bekämpas. Sexköpslagen är bra och talar om att samhället inte accepterar prostitution. Det är samtidigt viktigt att kombinera den med insatser för att nå och hjälpa dem som är prostituerade – kvinnor och flickor lika väl som män och pojkar.",
      "Prostitutionen finns därför att den efterfrågas. Det är därför det är viktigt att också nå sexköparna med insatser. Den som köper sex har begått ett brott och ska ta sitt straff, men det behövs också mer stöd och förebyggande insatser.",
      "För den organiserade brottsligheten är sexhandeln en lönsam bransch. Brottsnätverken arbetar över hela Europa, och vi vill att Sverige ökar samarbetet med andra EU-länder. För att fler ska våga berätta bör offrens möjlighet att få tillfälliga uppehållstillstånd i EU i samband med rättsprocessen stärkas."
    ],
    "title": "Prostitution",
    "url": "https://www.liberalerna.se/politik/prostitution",
    "fetchDate": "2023-09-17T17:52:41.198Z",
    "party": "L",
    "subject": "lag-och-ratt"
  },
  "https://www.liberalerna.se/politik/psykiatri": {
    "opinions": [
      "Varje människa som mår psykiskt dåligt hindras från att leva som den vill. Psykisk ohälsa hamnar ofta i bakgrunden i debatten, trots det är en av Sveriges största utmaningar. Varje vårdcentral ska kunna erbjuda psykiatrisk hjälp. En person med självmordstankar behöver akut hjälp, precis som en person med hjärtinfarkt.  Vår syn på psykisk ohälsa måste förändras i grunden och likställas med övrig ohälsa.",
      "Människor med psykisk ohälsa ska mötas med omtanke och respekt, och de ska ha inflytande över sin egen vård. Möjligheterna till självvald inläggning ska öka, brukarmedverkan ska stärkas och den som är i akut kris ska i första hand omhändertas av vården, inte av polisen. Så kallade psykiatriambulanser ska införas i hela landet. Det ska inte finnas några patientavgifter i tvångsvården. Idag finns det stora skillnader i hur vi behandlar människor med psykisk ohälsa i olika delar av landet.",
      "Skolhälsovården, vårdcentraler och ungdomsmottagningar ska få större möjlighet att hjälpa unga med psykisk ohälsa. Den som behöver ännu mer stöd ska inte behöva vänta. Köerna till den specialiserade barn-  och ungdomspsykiatrin måste kortas, ingen ska behöva vänta mer än 30 dagar.",
      "En liberal prioritering är att mer psykiatrisk vård ska kunna flytta hem. Lättanvända e-besök till första linjens psykiatri, samtalsbehandlingar, neurologisk vård och andra specialiteter ger patientmakt och mer jämlik vård över landet. Samtidigt ska mobila vårdenheter som psykiatriambulanser finnas tillgängliga i hela landet. Vi vill att fler patienter hjälps direkt till rätt vårdnivå utan att passera akutmottagningen."
    ],
    "title": "Psykiatri",
    "url": "https://www.liberalerna.se/politik/psykiatri",
    "fetchDate": "2023-09-17T17:52:41.708Z",
    "party": "L",
    "subject": "vard-och-omsorg"
  },
  "https://www.liberalerna.se/politik/lss": {
    "opinions": [
      "LSS tio olika insatser är en stor post i statens och kommunernas budgetar men pengarna ger mycket tillbaka. Det viktigaste går inte att mäta i pengar, som ett värdigt liv för dem med de allra största behoven.",
      "Fler ska kunna få personlig assistans – men stödet behöver också bli bättre till dem som har mindre omfattande funktionsnedsättningar. Därför vill Liberalerna inrätta ett vardagsstöd. Vardagsstödet ska kunna handla om praktisk hjälp i hemmet, motivationsåtgärder, ledsagning, stöd vid föräldraskap mm. Genom att slå ihop insatserna: Ledsagning, kontaktperson, hemtjänst och boendestöd till en insats blir stödet mer flexibelt för den som behöver stöd och ger mer makt till den enskilde. Givetvis skall den enskilde ha möjlighet att välja vem som utför stödet och i huvudsak när och var det ska ske.",
      "Staten ska stå som ensam huvudman för den personliga assistansen för att trygga likställigheten över landet, säkra ekonomin och göra det enkelt för den enskilde. Detta innebär att först måste ett stort arbete göras för att säkra behovsbedömningarna och trygga rättssäkerheten. Syftet är att fler skall få personlig assistans samt att processerna skall vara transparenta och förutsägbara.",
      "Liberalerna vill inrätta en LSS-inspektion som står på den enskildes sida precis som vi har en Skolinspektion. Det handlar om människors möjligheter att få det som de har rätt till för att leva sina liv och det handlar om ett sort svinn av våra värdefulla skattepengar. Kort sagt – Det handlar om människors rättigheter och kvalitet i insatserna, rättssäkerhet genom en allmän rättshjälp, respekt för skattepengar – ordning och reda inom LSS helt enkelt.\n"
    ],
    "title": "Personlig assistans / LSS",
    "url": "https://www.liberalerna.se/politik/lss",
    "fetchDate": "2023-09-17T17:52:43.444Z",
    "party": "L",
    "subject": "vard-och-omsorg"
  },
  "https://www.liberalerna.se/politik/politikregelforenklingar": {
    "opinions": [
      "Onödig byråkrati ska inte stå i vägen för drömmarna om ett eget företag. Vi vill göra det enklare att starta och driva företag. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och i förlängningen ökade skatteintäkter; vilket i sin tur finansierar den gemensamma välfärden.",
      "Onödig byråkrati får aldrig bli ett hinder. Det ska bli enklare att starta och driva företag. Det är genom företagens möjlighet att växa som jobb skapas. Det betyder nya livschanser för individer, minskat utanförskap och ökade skatteintäkter som finansierar den gemensamma välfärden.",
      "Regelförenklingar behöver komma på plats snabbare och företagare ska ha all kontakt med myndigheter på ett ställe, inte rapportera samma sak till flera. Alla statliga myndigheter ska ha i uppdrag att gynna företagandet, alla nya regler ska granskas ur ett företagarperspektiv och Sverige ska inte överimplementera EU-direktiv i onödan. Generationsväxlingar i företag ska underlättas genom att de s.k. 3:12-reglerna reformeras.",
      "Delningsekonomin ska bejakas där tjänster utvecklas som gör att befintliga resurser utnyttjas effektivt. Delningstjänster som Airbnb och Uber utmanar existerande affärsmodeller och ska uppmuntras. Röj undan de nuvarande hindren i skattelagstiftningen som försvårar delningsekonomin.",
      "Alltför tröga och byråkratiska tillståndsprocesser hos myndigheterna hindrar och försvårar företagens utveckling och expansion av den egna verksamheten inom företaget. Vi vill se stora generella förändringar av tillståndsgivningen och införa enklare regler för att snabba på processerna. Myndigheternas uppgift måste vara att företagarna inte ska behöva vänta på besked p g a alltför långsam handläggning."
    ],
    "title": "Regelförenklingar",
    "url": "https://www.liberalerna.se/politik/politikregelforenklingar",
    "fetchDate": "2023-09-17T17:52:41.920Z",
    "party": "L",
    "subject": "naringsliv"
  },
  "https://www.liberalerna.se/politik/rovdjur": {
    "opinions": [
      "Sverige ska ha livskraftiga stammar av alla de fem stora rovdjuren: björn, järv, lo, varg och kungsörn. Vi ska följa EU:s art- och habitatdirektiv. Förvaltningen måste anpassas utifrån viltstammarnas utveckling. Människor som lever nära rovdjuren måste vara delaktiga i förvaltningen och känna att de blir lyssnade på.",
      "Sverige ska ha livskraftiga stammar av alla de fem stora rovdjuren: björn, järv, lo, varg och kungsörn. Vi ska följa EU:s art- och habitatdirektiv. Förvaltningen måste anpassas utifrån viltstammarnas utveckling.",
      "Vargens situation är osäker, bland annat på grund av inavel. I grunden behövs en ökad acceptans för vargen i vår miljö. Det i sin tur kräver att människor som lever nära vargen är delaktiga i förvaltningen och att de känner att de blir lyssnade på.",
      "Antalet vargar ska inte avgöras genom politiska beslut. Hur många individer som krävs för att stammen ska vara livskraftig är en fråga för vetenskapen. Bedömningen kommer att ändras över tid.",
      "Vi är öppna för både skyddsjakt och licensjakt när stammarna är livskraftiga. Djur som annars är fridlysta får då skjutas för att minimera skador till exempel på tamdjur. Rovdjursförvaltningen ska vara inriktad på att minska de motsättningar som finns kring rovdjuren, den illegala jakten, inavelsproblemen och problemen med rovdjursangrepp."
    ],
    "title": "Rovdjur",
    "url": "https://www.liberalerna.se/politik/rovdjur",
    "fetchDate": "2023-09-17T17:52:43.431Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/rut-avdrag": {
    "opinions": [
      "Ska Sverige klara av integrationsproblem och bryta utanförskap måste fler ges möjlighet att komma in på svensk arbetsmarknad. Genom Rut-avdraget minskar det obetalda hushållsarbetet samtidigt som fler kommer i arbete. Nu måste Rut fortsätta att utvecklas. Därför ska det gå att göra avdrag för fler hushållsnära tjänster och för större belopp.",
      "Rut-avdraget har haft en avgörande betydelse för att öppna svensk arbetsmarknad för fler och för att omvandla svarta jobb till vita. Liberalerna vill att taket för avdrag höjs, att subventionsgraden för årsrika utökas och att Rut ska omfatta fler tjänster. Det vill vi för att ett mer kraftfullt Rut-avdrag ger fler enkla jobb! Ska Sverige klara av integrationsproblem och bryta utanförskap måste fler ges möjlighet att komma in på svensk arbetsmarknad.",
      "Tack vare möjligheten att göra avdrag för exempelvis städtjänster (Rut-avdrag) och renoveringar i hemmet (Rot-avdrag) att många tjänster som tidigare utfördes på den svarta marknaden nu utförs vitt, med pensionspoäng och ökad trygghet för arbetstagarna. Den utvecklingen vill vi i Liberalerna hålla fast vid."
    ],
    "title": "RUT-avdrag",
    "url": "https://www.liberalerna.se/politik/rut-avdrag",
    "fetchDate": "2023-09-17T17:52:39.164Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/regional-utveckling": {
    "opinions": [
      "Sverige är mer än ett fåtal storstäder. Alla ska ha möjlighet att bo och arbeta på landsbygden och samtidigt ha tillgång till grundläggande samhällsservice. Det handlar om saker som att kunna driva företag, utbilda sig och ha tillgång till fungerande infrastruktur. Vi ska ta vara på de unika förutsättningar för individens utvecklingskraft och företagens konkurrenskraft som finns i olika delar i Sverige.",
      "Sverige är mer än ett fåtal storstäder. En liberal politik för hela Sverige strävar efter att skapa förutsättningar för dem som vill bo, arbeta eller driva företag på landsbygden eller i en mindre tätort och samtidigt ha tillgång till grundläggande samhällsservice.",
      "Goda villkor för företagen är avgörande för regional utveckling. Vi inser att det kan behövas riktade insatser, men främst krävs generella insatser för att fler företag ska kunna växa i hela Sverige. Ett generellt förbättrat företagsklimat med sänkta skatter och mindre byråkrati gynnar alla företag.",
      "De generella insatserna på nationell nivå måste kombineras med regionala tillväxtinsatser. Där har kommuner och regioner ett stort ansvar att förbättra företagsklimatet. Yrkeshögskolan har här en viktig uppgift att fylla då den är en utbildning kopplad till den regionala arbetsmarknaden.",
      "Idag har nästan alla kommuner bostadsbrist. Svårigheten med finansiering, krav på nedskrivning och höga byggkostnader utgör de främsta hindren för bostadsproduktion, men även alltför detaljerade regelverk såsom strandskyddet kan utgöra hinder för byggandet.",
      "Det är viktigt att statlig service till medborgarna, som försvunnit från stora delar av landet, återupprättas i en gemensam organisation där statliga myndigheter samarbetar. Onödiga och omotiverade gränshinder som motverkar regional utveckling av två regioner på var sin sida nationsgränsen avvecklas."
    ],
    "title": "Regional utveckling",
    "url": "https://www.liberalerna.se/politik/regional-utveckling",
    "fetchDate": "2023-09-17T17:52:43.649Z",
    "party": "L",
    "subject": "landsbygd"
  },
  "https://www.liberalerna.se/politik/religiosa-friskolor": {
    "opinions": [
      "Alla skolor ska sätta kunskap i första rummet. Lärarnas uppdrag är och ska förbli att aktivt verka för att förmedla kunskap och genom det verka för elevernas allsidiga utveckling. Undervisningen ska dessutom vara icke-konfessionell. För att kunna stoppa de religiösa friskolorna utan att samtidigt inskränka på de nationella minoriteternas stärkta rättigheter föreslår vi att det ska öppnas upp för skolor med särskilda minoritetsprofiler.",
      "Religiösa friskolor riskerar försämra integrationen i Sverige och hämma elevernas frihet. Särskilt allvarligt är att de barn som har störst behov av att integreras i Sverige ofta är samma barn som sätts i religiösa friskolor. Så får det inte vara – skolan ska vara en plats där kunskap och bildning står i fokus, inte religionsutövning.",
      "Liberalerna föreslår att en ny lag införs som helt förhindrar religiösa friskolor från att bedriva undervisning inom ramen för det svenska skolväsendet. Syftet med förbudet är att värna elevernas rätt till frihet och personlig utveckling i en skolmiljö där både undervisningen och övriga delar av verksamheten är allsidig och icke-konfessionell",
      "Ett stopp för etablering av nya eller expandering av befintliga religiösa friskolor ska införas skyndsamt och de befintliga ska avvecklas under ordnade former under nästa mandatperiod. Vår bedömning är att ett stopp kan utformas i enlighet med de internationella konventioner som Sverige undertecknat genom att det samtidigt inrättas särskilda möjligheter för de nationella minoritetsprofilerna."
    ],
    "title": "Religiösa friskolor",
    "url": "https://www.liberalerna.se/politik/religiosa-friskolor",
    "fetchDate": "2023-09-17T17:52:43.408Z",
    "party": "L",
    "subject": "utbildning"
  },
  "https://www.liberalerna.se/politik/sjukforsakring": {
    "opinions": [
      "Alla ska kunna känna sig trygga vid långvarig eller kortvarig sjukdom. Sjukförsäkringssystemet ska se till att alla människor har en försörjning ifall de blir sjuka. Sjukförsäkringen ska vara aktiv och anpassad efter den sjukskrivne så att fler kommer tillbaka till arbetslivet så snabbt som möjligt. Samarbetet mellan Försäkringskassan och sjukvården, FINSAM, ska fördjupas och utvecklas.",
      "På 1990-talet steg sjuktalen och kostnaderna för rehabiliterings- och sjukpenningen skenade. Det berodde inte på förändringar i folkhälsan utan på och generösare regler och utbetalningar. Genom Alliansregeringens införande av rehabiliteringskedjan gjordes tillämpningen likvärdig och passiva sjukskrivningar stoppades.",
      "Arbetslinjen, att människor uppmuntras att arbeta är viktig och innebär en individuell bedömning av arbetsförmågan. Fler kommer tillbaka till arbetslivet och sjukskrivningen fortsätter inte i all oändlighet utan myndigheter, arbetsgivare och den sjukskrivne samverkar om vägen tillbaka till arbetslivet.",
      "Den som har en så pass allvarligt nedsatt arbetsförmåga att man inte förväntas komma tillbaka i arbete kan få sjukersättning. Det får dock inte bli en slentrianmässig åtgärd. Det ska finnas en hög ambitionsnivå för både aktiviteter och sysselsättning. Aktiv och individuell anpassning gör att färre hamnar i utanförskap.",
      "Försäkringskassan brottas med ett lågt förtroende. Ett löpande reformarbete krävs för att kunna erbjuda trygghet och lyhördhet mot den enskilde samtidigt som skattebetalarnas pengar används rättssäkert och effektivt. Vi vill att sjukskrivningsprocessen från sjukvården och Försäkringskassan består av individuellt anpassade vård- och rehabiliteringsflöden och att samarbetet mellan Försäkringskassan och sjukvården, det som benämns FINSAM, fördjupas och utvecklas."
    ],
    "title": "Sjukförsäkring",
    "url": "https://www.liberalerna.se/politik/sjukforsakring",
    "fetchDate": "2023-09-17T17:52:44.567Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/sjukvard": {
    "opinions": [
      "Den som inte är frisk tvingas in i ofrihet. Svensk sjukvård behöver bli bättre; för våra patienter, deras anhöriga och alla de yrkesgrupper som arbetar outtröttligt med att hjälpa andra. De förtjänar fler kollegor och bättre arbetsvillkor. Liberal sjukvårdspolitik utgår alltid ifrån den enskilda, och hen ska få god vård i rätt tid, vare sig det är en vanlig, sällsynt, eller kronisk sjukdom. Preventiva insatser ska finnas för alla åldersgrupper.",
      "Svensk sjukvård är i många avseenden fantastisk, men stora problem finns och måste täppas till. Liberal sjukvårdspolitik fokuserar alltid på individens förutsättningar och utgår ifrån dennes behov. Därför vill vi se en patientnära vård, med fasta kontakter inom både allmänvården och specialistsjukvården.",
      "Fler kollegor behövs på sjukhus och vårdcentraler i hela landet. Arbetsvillkoren för de som är verksamma i vården behöver förbättras avsevärt. Tid ska finnas för patienter och för anhöriga. Fortbildning ska vara en självklar rättighet genom hela yrkeslivet. Fler ska ha tid för forskning och för utveckling av sjukvården.",
      "Kroniska sjukdomar drabbar många i Sverige. Här behöver vi fokusera på vård, tröst och stöd så att alla människor kan leva ett drägligt liv utifrån sina förutsättningar. Kunskapen måste förbättras inom vård, skola och omsorg för att kunna tillgodose olika behov. Anhöriga behöver få mer stöd och möjlighet till avlastning behöver bli en rätt till avlastning.",
      "Sällsynta sjukdomar behandlas alltför styvmoderligt idag. För den som är drabbad eller anhörig spelar det ingen roll om sjukdomen är vanligast i Sverige eller drabbar en på miljarden. Tillgången till vård med kunskap och till effektiva läkemedel måste förbättras avsevärt för personer med sällsynta tillstånd."
    ],
    "title": "Sjukvård",
    "url": "https://www.liberalerna.se/politik/sjukvard",
    "fetchDate": "2024-06-02T17:16:21.453Z",
    "party": "L",
    "subject": "vard-och-omsorg"
  },
  "https://www.liberalerna.se/politik/skola": {
    "opinions": [
      "För Liberalerna handlar kunskapsfokus i skolan om att alla barn och unga ska få förutsättningar att nå sin fulla potential. Likvärdighet för oss betyder att alla elever ska få växa. Elever som halkar efter ska få stöd, och elever som kan gå före ska få utmaningar. Det kräver en skolpolitik som står för kunskap, värnandet av lärarnas kunskapsuppdrag och som ser behovet av höga förväntningar på alla elever.",
      "Den svenska skolan ska upp i topp igen, och varenda elev ska ha lärt sig det grundläggande när de går sin sista dag. Då behöver grundskolan bli tio år, och fler lektionstimmar behövs. Det tar tid att lära sig – och måste få göra det. Ibland kan man behöva ännu mer tid i skolan för att hinna ikapp. Det ska bli lättare, och inte så dramatiskt, att gå om en årskurs om det behövs. Nyanlända elever som har kommit sent till Sverige kan behöva fler lektionstimmar – särskilt i svenska, längre terminer och kanske ytterligare några år i grundskolan.",
      "För att alla elever ska nå kunskapsmålen behöver det vara lugn och ro i klassrummet. Ordningsproblemen i den svenska skolan drabbar hårdast de barn som inte har stöd hemifrån. För barn vars föräldrar kanske inte ens kan svenska, är kunskapsskolan helt avgörande.   Lärarna ska få ägna sin tid åt det som de är utbildade till: att undervisa sina elever. Då behöver de både tydliga befogenheter, bra utbildning i ledarskap, mer administrativt stöd av till exempel lärarassistenter, och uppbackning av elevhälsan.",
      "Läraryrket ska vara ett välavlönat och attraktivt akademikeryrke som lockar de bäst lämpade. Lärare ska kunna känna stolthet över sitt yrke och ha goda förutsättningar i vardagen. Skickliga lärare ska ha hög lön och tydliga karriärvägar.  Vi vill göra skolan statlig igen av många skäl. Framför allt för att alla skolor ska vara bra i hela landet. Staten ska både kunna styra och fördela resurser så att likvärdigheten ökar. Med staten som huvudman och högre lönenivå kan läraryrkets status och autonomi stärkas."
    ],
    "title": "Skola",
    "url": "https://www.liberalerna.se/politik/skola",
    "fetchDate": "2023-09-17T17:52:44.414Z",
    "party": "L",
    "subject": "utbildning"
  },
  "https://www.liberalerna.se/politik/sjofart": {
    "opinions": [
      "Sjöfarten är viktig då i stort all utrikeshandel transporteras sjövägen och ungefär 30 miljoner passagerare reser varje år med färja till och från Sverige. Hamnarna och vattenvägarna betyder mycket för att avlasta vägnätet och minska klimatbelastningen. Den svenska sjöfarten står inför stora utmaningar med hård konkurrens och vi vill att skattevillkoren för svensk rederinäring ska vara konkurrenskraftig.",
      "Sjöfarten har stor betydelse för transportsystemet och vi är helt beroende av en konkurrenskraftig sjöfart. Den svenska sjöfarten har stora utmaningar med hård konkurrens och vi anser att skattevillkoren för svensk rederinäring måste förändras för att bli mer konkurrenskraftig.",
      "När kapacitetsutnyttjandet av järnväg och väg är högt kan en ökad andel sjötransporter vara lösningen, vilket kräver en god tillgänglighet till hamnarna. Godset måste kunna lasta om för att vattenvägarna ska nyttjas. Vi vill därför säkerställa att infrastrukturen till hamnarna fungerar väl med en effektiv omlastningsfunktion. Fartyg i hamn bör stimuleras att använda landström, t. ex. genom differentierade hamnavgifter.",
      "Ökad inlandssjöfart leder till att transporterna på land avlastas och att det finns kapacitet för den samlade godsvolymen att öka. En översyn av regelverket för inre vattenvägar, t. ex. pråmtrafiken, bör ses över.",
      "Den åldrade isbrytarflottan behöver förnyas. Isbrytarna är viktiga för att säkerställa tillförlitliga transporter för näringslivet. De isbrytare som under en stor del av året inte är i bruk ska användas i annat sjösäkerhetsarbete. Trafikverket genomför för närvarande en förstudie om Gotlandstrafikens framtid. Vi vill att man ser över möjligheten att färjetrafiken till och från Gotland likställs med övriga vägar och järnvägar och ingå i den nationella infrastrukturen."
    ],
    "title": "Sjöfart",
    "url": "https://www.liberalerna.se/politik/sjofart",
    "fetchDate": "2023-09-17T17:52:40.999Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/skogen": {
    "opinions": [
      "För att skogspolitikens miljö- och produktionsmål båda ska nås krävs samförstånd. De rödgrönas politik har varit ensidig och har lett till hårda låsningar då den ignorerat skogsbrukets utveckling. Trots det är situationen för ekosystemen fortfarande bekymmersam. Miljövården har ställts mot behovet av produkter från skogen. Så får det inte fortsätta. Skogsbruket kan och ska vara effektivt och skonsamt.",
      "Skogen ger oss friluftsliv, jakt och naturupplevelser. Den reglerar vatten, renar luften, motverkar klimatförändringar och är avgörande för den biologiska mångfalden. I skogen finns unika biotoper och ekosystem som är grunden för många arters överlevnad. Skogen är samtidigt central för vår industri, tillväxt och export.",
      "Skogsindustrin är en av våra viktigare näringar. Den är avgörande för exporten. Så ska det fortsätta vara. Potentialen att producera förnybara material, kemiska produkter och textilier ska tas tillvara. Skogen kommer att bli ännu viktigare än idag.",
      "Skogspolitiken vilar på två jämställda mål, produktionsmålet och miljömålet. De får inte ställas mot varandra. Både staten och skogsnäringen har ett stort ansvar att skydda skogens ekosystem, bevara den biologiska mångfalden och slå vakt om naturvård och miljöhänsyn. Alternativa bruknings- och avverkningsmetoder behöver användas och utvecklas mer. Skogsbruket ska vara effektivt och skonsamt.",
      "Nationalparker, naturreservat och biotopskyddsområden är tillsammans med en fortsatt hög allmän hänsyn ryggraden i Liberalernas naturvårdspolitik. De kvarvarande naturskogarna, gammelskogarna, måste skyddas. Areal skyddad skog måste öka. Vi vill att 85 000 hektar av Sveaskogs innehav ska användas som inbyte för privatägd skyddsvärd skog. 200 000 hektar ska säljas till små skogsägare."
    ],
    "title": "Skogen",
    "url": "https://www.liberalerna.se/politik/skogen",
    "fetchDate": "2023-09-17T17:52:40.760Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/socialforsakring": {
    "opinions": [
      "Alla i Sverige har rätt till en grundläggande trygghet. Socialförsäkringen ska finnas där för den som har en funktionsnedsättning eller sjukdom, är äldre eller hemma med småbarn, och behöver ekonomiskt skydd. Vi vill att socialförsäkringarna, exempelvis arbetslöshetsförsäkringen och sjukförsäkringen, ska vara obligatoriska, gälla alla och ha en tydlig koppling mellan avgifter och utbetalningar.",
      "Alla i Sverige har rätt till en grundläggande trygghet. Socialförsäkringen ska finnas där för den som har en funktionsnedsättning eller sjukdom, är äldre eller hemma med småbarn, och behöver ekonomiskt skydd. Socialförsäkringen är ett centralt liberalt bidrag till den moderna välfärdsstaten.",
      "En liberal socialförsäkring bygger på några enkla principer. Det finns ett samband mellan avgifter och förmåner, avgiften är proportionell mot inkomsten, ersättning betalas ut mot inkomstbortfall och försäkringen omfattar alla. En av de viktigaste sakerna med socialförsäkringarna är att de utjämnar risker mellan människor och över tid.",
      "Grunden för de resurser som krävs för en generell välfärdspolitik är arbetet.  Genom ett arbete har den enskilda människan en möjlighet att försörja sig själv, påverka sitt eget liv och själv skapa möjligheter att växa.  Liberalerna har länge krävt att arbetslöshetsförsäkringen skall vara allmän och obligatorisk precis som våra övriga socialförsäkringar.",
      "Målet för Försäkringskassan är lyhördhet mot den enskilde, samtidigt som skattebetalarnas pengar används rättssäkert och effektivt.  Vi vill att sjukskrivningsprocessen från sjukvården och Försäkringskassan består av individuellt anpassade vård- och rehabiliteringsflöden och att samarbetet mellan Försäkringskassan och sjukvården utvecklas."
    ],
    "title": "Socialförsäkring",
    "url": "https://www.liberalerna.se/politik/socialforsakring",
    "fetchDate": "2023-09-17T17:52:39.428Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/studiemedel": {
    "opinions": [
      "Det är ambitionen, inte pengar, som ska avgöra om man vill och kan studera vidare. Studiemedel är grundläggande för en jämlik högskola som ger alla oavsett bakgrund möjligheten att studera vidare. Sverige har generösa studiemedel och Liberalerna har bidragit till att de har höjts, men vi vill fortsätta satsa på bättre studiemedel så att fler kan studera mer.",
      "Liberalerna ser stora fördelar med generösa villkor och regler för studiemedel. Kunskap och bildning förutsätter att individen kan studera, och i många fall är det tack vare studiemedlen som det blir möjligt för individen. Liberalerna vill fortsätta förbättra studiestödet, särskilt när det gäller studenter som har barn eller som vårdar sjuka barn eller anhöriga. Personer med funktionsnedsättning som behöver förlängd skolgång är studerande och ska ha möjlighet till studiemedel på deltid med aktivitetsersättning på.",
      "Liberalerna har bidragit till att det tidigare låga fribeloppet har höjts. Det är viktigt för den som vill arbeta samtidigt som de studerar, inte minst för dem som inte har föräldrar eller andra som kan bidra ekonomiskt. Ett högt fribelopp har därför en viktig rättviseprofil.",
      "Liberalerna vill underlätta för fler att läsa in en akademisk examen senare i livet. Därför har Liberalerna bidragit till att åldersgränsen för studiemedel höjts. I takt med att allt fler arbetar och studerar längre upp i åldrarna kan det finnas skäl att höja åldersgränsen ytterligare. Framtida studielån ska dock inte kunna skrivas av vid en viss ålder. Inga andra lån avskrivs av det skälet och Liberalerna anser därför att det är rimligt att åldersavskrivning inte omfattar nya lån."
    ],
    "title": "Studiemedel",
    "url": "https://www.liberalerna.se/politik/studiemedel",
    "fetchDate": "2023-09-17T17:52:43.318Z",
    "party": "L",
    "subject": "utbildning"
  },
  "https://www.liberalerna.se/politik/statliga-foretag": {
    "opinions": [
      "Det statliga ägandet ska begränsas och det måste finnas ett tydligt syfte med varför staten ska äga bolag. Om staten konkurrerar med privata företag på en marknad samtidigt som man stiftar lagarna som anger ramarna blir rollerna ihopblandade. Vissa statliga bolag har ett särskilt samhällsuppdrag. I de fall där bolagen har ett sådant särskilt samhällsuppdrag ska syftet tydligt framgå.",
      "Staten ska ägna sig åt lagstiftning som anger vilka ramar som ska gälla för näringslivet, inte att äga och driva bolag. Oavsett om man är konsument eller företagare vinner alla på ökad konkurrens.",
      "Vissa statliga företag, t.ex. Systembolaget, har ett särskilt samhällsuppdrag. I de fall där bolagen har detta ska detta tydligt redovisas och vara styrande för bolagens verksamhet. Staten ska vara en aktiv, professionell och ansvarsfull ägare som präglas av öppenhet samt vara en föregångare avseende hållbarhetsfrågor och socialt ansvarstagande.",
      "Vi vill därför se över vilken samhällsnytta de statliga bolagen har, om de är strategiskt eller säkerhetspolitiska viktiga och på vilket sätt de konkurrerar med privata företag. Om det inte finns någon given samhällsnytta bör staten avveckla sitt ägande i hela eller delar av dessa. Målet ska inte vara att sälja samtliga statliga bolag, utan att staten tar sitt ansvar gentemot de privata aktörerna på marknaden och säljer de bolag som inte har denna allmänt uttalad samhällsnytta.",
      "Vi vill på ett ansvarsfullt sätt avveckla den del av Svenska Spel som verkar på en konkurrensutsatt marknad liksom Telias mediaverksamhet. Statliga utbildnings- och bemanningsföretagen Lernia och Svevia bör avvecklas. Samhall som har utvecklats till ett bemanningsföretag där företaget väljer anvisade personer som har högst arbetsförmåga – istället för de som behöver mest stöd – ska återgå till sitt grunduppdrag.",
      " "
    ],
    "title": "Statliga företag",
    "url": "https://www.liberalerna.se/politik/statliga-foretag",
    "fetchDate": "2024-06-02T17:16:25.132Z",
    "party": "L",
    "subject": "naringsliv"
  },
  "https://www.liberalerna.se/politik/sfi": {
    "opinions": [
      "Den som kan svenska kan få jobb, prata med barnens lärare eller gå till läkaren på egen hand.  Språket ger egenmakt. Det gäller inte minst kvinnor som måste få stå på egna ben både i förhållande till samhället men också till sin partner. Svenska för invandrare måste bli flexiblare och mer individanpassad och det ska ställas tydliga krav.",
      "För att fler ska lära sig det svenska språket så fort som möjligt behöver undervisningen inom SFI anpassas mer efter individen. En akademiker och en analfabet har helt olika förutsättningar att lära sig svenska språket. SFI ska gå att plugga på kvällar, helger och under sommaren för att passa med till exempel föräldraledighet eller jobb. Alla kommuner ska erbjuda yrkessvenska och samarbeta med det lokala näringslivet för att tillsammans se till att nyanlända kan plugga yrkessvenska på arbetsplatsen.",
      "I dag hoppar många av eller fastnar för länge i SFI-studier. Deltagandet måste öka – men det räcker inte om det enbart leder till att fler sitter av tiden i klassrummet. Liberalerna menar därför att det behövs ett ökat fokus på resultat. Vi vill införa en kontrollstation efter 52 veckors SFI-studier. Om endast begränsade resultat uppnåtts ska man istället ut i jobb eller praktik för att lära sig språket.",
      "SFI-frånvaro måste leda till sänkt ersättning och närvarouppföljningen måste förbättras. Ersättningen bör sänkas till 80 procent vid frånvaro på grund av sjukdom eller vård av barn på samma sätt som vid frånvaro från arbete eller aktivitetsstöd.",
      "Kommuner måste se till att det finns svenska för föräldralediga inom ramen för Öppna förskolan. Den som får försörjningsstöd, även under föräldraledighet, ska läsa svenska annars minskar försörjningsstödet.",
      "\n\n                            Ladda hem som PDF                    "
    ],
    "title": "SFI",
    "url": "https://www.liberalerna.se/politik/sfi",
    "fetchDate": "2023-09-17T17:52:38.129Z",
    "party": "L",
    "subject": "migration-och-integration"
  },
  "https://www.liberalerna.se/politik/svenska-spraket": {
    "opinions": [
      "Barn som kan svenska klarar skolan bättre och barn som klarar skolan har lättare att förverkliga sina mål och drömmar. Den kvinna som kan svenska ökar sina chanser att få jobb och egen lön istället för att isoleras i hemmet. Språket ökar friheten både i förhållande till samhället och sin partner. Vi vill att svenska språket ska gå som en röd tråd från första dagen i Sverige till medborgarskapet.",
      "Svenskundervisning och obligatorisk samhällsinformation ska ges redan under asyltiden. Det behövs mer digitala verktyg för enklare språkinlärning. SFI-undervisningen måste individanpassas mer. En akademiker och en analfabet har helt olika förutsättningar att lära sig svenska. Dessutom måste det vara möjligt att plugga SFI på kvällar, helger och under sommaren för att kunna kombinera med föräldraledighet eller jobb.",
      "Liberalerna vill införa obligatorisk språkförskola för barn till nyanlända. Alla barn, oavsett bakgrund, ska klara skolan. Fler nyanlända, även kvinnor, ska få jobb. Obligatorisk språkförskola för barn till nyanlända ökar barnens chanser att klara skolan och nyanlända kvinnors chanser att få jobb. Även föräldralediga ska lära sig svenska, vi vill se till att det finns svenska för föräldralediga, till exempel inom ramen för Öppna förskolan. Den som får försörjningsstöd ska läsa svenska, annars ska försörjningsstödet min ska.",
      "För medborgarskap vill Liberalerna införa språkkrav. I de flesta västländer måste den som vill bli medborgare ha grundläggande kunskaper i landets språk. Ett språkkrav stärker medborgarskapets status och är en viktig symbol för principen om att i ett samhälle ska alla kunna kommunicera med varandra."
    ],
    "title": "Svenska språket",
    "url": "https://www.liberalerna.se/politik/svenska-spraket",
    "fetchDate": "2023-09-17T17:52:38.373Z",
    "party": "L",
    "subject": "migration-och-integration"
  },
  "https://www.liberalerna.se/politik/spelmissbruk": {
    "opinions": [
      "Spelbranschen är omfattande och omsätter stora belopp. För att motverka att fler fastnar i ett spelberoende som i sin tur kan leda till spelmissbruk anser Liberalerna att branschen bör främja en självreglering vad gäller spelreklam i en högre utsträckning. Om inte det är tillräckligt utesluter Liberalerna inte en mer restriktiv lagstiftning vad gäller spelreklam.",
      "Likt andra missbruk bör spelmissbruk tas på stort allvar, då det kan leda till stort lidande för så väl individen som för personer i dess närhet. Liberalerna vill att regionerna avsätter tillräckliga medel för behandling av spelmissbruk och att den kommunala socialtjänsten får kompetens att förstå spelmissbruk.",
      "I syfte att stävja missbruket är det viktigt att spelpaus införs som villkor för att ta emot försörjningsstöd. Även skuldsanering bör kräva spelpaus för individen i fråga. För de som lider av spelmissbruk ska det finnas tillgång till stöd och hjälp för att bli av med missbruket.",
      "Liberalerna utesluter inte fler åtgärder för att reglera spelmarknaden och exempelvis nätcasinon. Exempelvis menar vi att det kan finnas behov av att införa sådant som varningstexter, likt dem som appliceras till tobak och alkohol, som en obligatorisk del av spelreklam, oavsett medium. Liberalerna ser även förmedlar med att eventuella regleringar av spelmarknaden sker på en europeiska nivå."
    ],
    "title": "Spelmissbruk",
    "url": "https://www.liberalerna.se/politik/spelmissbruk",
    "fetchDate": "2023-09-17T17:52:40.960Z",
    "party": "L",
    "subject": "vard-och-omsorg"
  },
  "https://www.liberalerna.se/politik/solenergi": {
    "opinions": [
      "Solenergin är ett av de kraftslag som går att bygga ut i stor skala. Det gör den till ett viktigt verktyg i klimatarbetet. Tyvärr producerar den bara när solen skiner, men när solenergiproduktionen sammanfaller med behovet, eller när elen kan lagras har den en enorm potential. Solenergin byggs nära förbrukarna och förändrar delvis utformningen av kraftsystemet. Det ska användas smart.",
      "Upptäckten av den fotoelektriska effekten som möjliggjorde solceller var ett viktigt genombrott. Men det dröjde innan solcellerna blev så billiga att de kunde användas elproduktion i stor skala. Solenergi är tillsammans med vindkraft och kärnkraft ett av de energislag som kan byggas ut i praktiken utan begränsningar. Solenergin kommer därför att få en mycket viktig roll nu när de fossila bränslena ska bort samtidigt som energianvändningen i stora delar av världen behöver öka ordentligt för att människor ska kunna få det bättre.",
      "Tekniken är enkel, förhållandevis underhållsfri och kan byggas nästan var som helst. Elproduktionen blir bättre ju soligare det är där panelerna sätts upp och är därför med lönsam i soliga länder, men den kan göra nytta även i Sverige. Liberalerna har därför initierat en stor satsning på solenergi för ökad solkraft.",
      "Energi som hushållen producerar själva för eget bruk ska inte beskattas. Den individ som sätter upp solceller ska kunna använda elen utan att någon lägger sig i det.",
      "El från solceller måste på något sätt kunna lagras för att kunna få stor betydelse. Det svenska kraftsystemet har stor lagringsförmåga genom vattenkraften. Men om solelproduktionen växer mycket behövs mer lagringskapacitet. Det bästa är om solelproduktionen sammanfaller med elförbrukningen. Det brådskar att ta fram effektiva metoder för att återvinna förbrukade solpaneler."
    ],
    "title": "Solenergi",
    "url": "https://www.liberalerna.se/politik/solenergi",
    "fetchDate": "2024-06-02T17:16:21.049Z",
    "party": "L",
    "subject": "energi"
  },
  "https://www.liberalerna.se/politik/skolvalet": {
    "opinions": [
      "Det är värdefullt för alla elever och föräldrar att själva kunna välja skola. Det kan handla om allt ifrån att en elev vill gå på en skola med en särskild profil, eller vill byta från en skola som hen inte trivs på. Liberalerna vill att alla, oavsett tjocklek på plånboken, ska ha den möjligheten. Det ska vara enkelt att välja, därför vill Liberalerna att det ska gå att önska mellan alla skolor på en gemensam plattform.",
      "Allt fler gör ett aktivt val av skola. Det finns dock familjer som inte själva väljer skola. Det kan bero på att de föredrar den närmsta kommunala skolan som barnen får gå i, eller att de inte känner till att de både har rätt och möjlighet att välja skola. Socialdemokraterna lösa det genom att minska valfriheten, Liberalerna vill det motsatta. Vi vill underlätta för fler att välja skola genom att förenkla valet, exempelvis genom att låta alla skolor samlas på en gemensam plattform. Det ska inte vara krångligt, tidskrävande eller svårt att välja skola.",
      "Vissa fristående skolor som har fler sökande än platser använder köprincipen för att organisera antagningen. Flera partier vill förbjuda det, men Liberalerna vill att det ska få vara ett av flera sätt skolor får använda för att fördela platser till intresserade elever. Det fungerar väl på hundratals skolor i Sverige, men på någon enstaka är det så lång kö att många inte har en rimlig chans. Därför vill vi att kötiden ska vara maximalt ett år. Om två elever har samma kötid, ska en andra urvalsmetod användas.",
      "För Liberalerna handlar likvärdighet i skolan om att alla elever ska få lika goda möjligheter att nå sin fulla potential, inte om att flytta runt elever baserat på deras hudfärg eller etnicitet. Vänstern tror att det blir bättre om staten väljer åt individen, medan Liberalerna tror att samhället blir bättre när alla får frihet och egenmakt."
    ],
    "title": "Skolvalet",
    "url": "https://www.liberalerna.se/politik/skolvalet",
    "fetchDate": "2023-09-17T17:52:41.052Z",
    "party": "L",
    "subject": "utbildning"
  },
  "https://www.liberalerna.se/politik/skatter": {
    "opinions": [
      "För att kunna bygga en stark gemensam välfärd behöver vi betala skatt. Det är så vi kan se till att det finns lärare i klassrummen, läkare och sjuksköterskor på vårdcentralerna och poliserna på torgen. Dagens skattesystem har delar som motverkar det som bygger välståndet. Ju fler som arbetar och startar företag, desto fler kan bidra till vårt gemensamma. Därför behöver vi återinföra arbetslinjen.",
      "1,3 miljoner svenskar försörjer inte sig själva och långtidsarbetslösheten biter sig fast. Vi liberaler vill ge makt till individen att stå på egna ben. Ingen som kan arbeta ska tvingas vara beroende av staten eller någon annan för sin försörjning. Det är därför viktigt att den som arbetar får lön för sin möda. Det ska alltid löna sig att gå från bidrag till jobb och egenförsörjning. Genom att ta sig till jobbet tar man sig också in i samhället och kan bli en del av samhällsgemenskapen. Det är den bästa integrationsmotorn.",
      "Det är viktigt att man får forma sin egen framtid. Den som tar ansvar för sin ekonomi ska inte straffas av för höga skatter. Därför behöver skatterna för sparande sänkas. Genom att öka möjligheterna att spara ger det individen egenmakt. Med ett eget ekonomiskt kapital har man möjligheten att lämna den destruktiva relationen, byta från jobbet där man inte uppskattas eller starta företaget man alltid drömt om.",
      "En liberal klimat- och miljöpolitik kombinerar frihet och välfärd med omtanke för vår planet. Grön skatteväxling innebär att den som smutsar ner får betala mer samtidigt som fler tjänar på att jobba och bidra till vår gemensamma välfärd. På det sättet drivs även företagen mot grön innovation."
    ],
    "title": "Skatter",
    "url": "https://www.liberalerna.se/politik/skatter",
    "fetchDate": "2023-09-17T17:52:44.388Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/strandskydd": {
    "opinions": [
      "Sverige ska ha ett starkt generellt strandskydd samtidigt ska det bli mer flexibelt så att det går att bygga nära stränderna där exploateringstrycket är lågt. Det måste också bli möjligt att anlägga våtmarker och bevattningsdammar utan att strandskydd inträder. Skärgårdarnas lokalsamhällen måste kunna utvecklas trots att de är populära besöksmål i juli månad.",
      "Strandskyddet behöver reformeras. Det generella strandskyddet har gett oss tillgång till stränder och i viss mån ger det ekosystemen skydd. Men det innebär samtidigt onödigt stora ingrepp i människors liv och frihet, och trots att reglerna är stränga är utvecklingen av miljömålen oroväckande dålig.",
      "Stränderna måste fungera som barnkammare åt djur och växter och människor ska ha tillgång till stränder. Men där exploateringstrycket inte är så hårt måste det gå att bygga strandnära. Det ska också bli möjligt att bygga i närheten av små vattendrag och diken. Kustsamhällen och skärgårdarnas kärnöar måste få utvecklas trots att de mitt i sommaren är populära besöksmål.",
      "Vi behöver återskapa våtmarker. Det är både en klimatåtgärd ett sätt att bekämpa övergödningen och viktigt för den biologiska mångfalden. Det behövs också bevattningsdammar för att klara torrperioder. Men många markägare tvekar idag. Därför ska varken dammar eller återskapade våtmarker ha strandskydd.",
      "Under 2022 gjordes ett försök att reformera strandskyddet. Man föreslog lättnader på landsbygden. Men förslaget var en dålig kompromiss som skulle ha lagt en död hand över södra Sveriges kuster. Det skulle ha blivit omöjligt att leva där annat än som sommargäst. Det tidigare förslaget bör göras om och läggas fram på nytt."
    ],
    "title": "Strandskydd",
    "url": "https://www.liberalerna.se/politik/strandskydd",
    "fetchDate": "2023-09-17T17:52:37.618Z",
    "party": "L",
    "subject": "miljo-och-klimat"
  },
  "https://www.liberalerna.se/politik/politiktrangselskatt": {
    "opinions": [
      "Alla har rätt att andas ren och frisk luft. I många städer har luften blivit så dålig att människors hälsa riskeras, det vill vi ändra på. Vi vill att kommuner och regioner med trafikproblem själva ska kunna besluta om och införa trängselskatter. Avgifterna ska användas lokalt eller regionalt och förbättra infrastrukturen, inte bara för bilvägar utan också för t. ex regionala cykelbanor.",
      "Alla har rätt att andas ren och frisk luft. I många städer har luften blivit så dålig att människors hälsa riskeras. I städer med trängselproblem vill vi att nytto- och kollektivtrafik ges större utrymme istället för privatbilism. Det ska göras genom god stadsplanering och miljöavgifter, till exempel trängselskatt. Trängselskatt anser vi vara ett viktigt ekonomiskt instrument för att minska trängseln i storstäderna och nå klimatmålen. Vi tror också att staden kommer att ändra karaktär när trafiken minskar och gaturummet kan användas till annat än parkeringsplatser och biltrafik.",
      "Det är dock viktigt att trängselskatten inte bara blir en extra skattekälla utan användas för att komma till rätta med flaskhalsar i trafiken. Den ska tillfalla regionen som ska kunna använda intäkterna för att investera i regionala infrastrukturåtgärder utan att behöva gå via staten. Avgifterna ska användas för förbättringar, inte bara för bilvägar utan också för t. ex cykelbanor.",
      "Vi vill också att regioner med trafikproblem själva ska kunna besluta om och införa trängselskatter och att även de avgifterna används för regionalt förbättrad infrastruktur.",
      "Vi vill också att trängselskatten blir mer dynamisk, d v s bättre än idag justeras utifrån trafikflödena för att uppnå bättre framkomlighet. I praktiken betyder det att trängselskattens nivå förändras i förhållande till det aktuella trafikflödet i realtid."
    ],
    "title": "Trängselskatt",
    "url": "https://www.liberalerna.se/politik/politiktrangselskatt",
    "fetchDate": "2023-09-17T17:52:41.049Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/tandvard": {
    "opinions": [
      "Det är hög tid att ta fram nationella tandvårdsprogram och införa uppsökande verksamhet. Inför testverksamhet där tandvården integreras i vårdkedjan, och inför mobil tandvård. Ingen ska dö av dåliga tänder och alla ska ha råd med sitt leende. Vi vill göra tandvårdens finansiering ska stegvis bli mer lik den i övrig hälso- och sjukvården. Vi vill ge tandvården uppdrag att utbilda och höja befolkningskunskapen.",
      "Friska tänder är viktigt för både folkhälsan och självkänslan. Tandvården har alltför länge separerats från den ordinarie hälso- och sjukvården i fråga om finansieringen. Därför vill vi i Liberalerna se att tandvården som testverksamhet integreras i vårdkedjan, och att finansieringen stegvis ska bli mer lik den i övrig hälso- och sjukvård.",
      "Ett välfungerande preventivt arbete kan spara in mycket lidande för patienten och höga kostnader för sjukvården. Därför vill vi ge tandvården i uppdrag att utbilda och höja kunskap, för alla åldersgrupper.",
      "Vi behöver satsa mer på riskgrupper. Människor som förlorat tänder är sjukare än andra, bakteriebeläggningar på tänderna ökar risken att dö i förtid med 50 procent och människor med tandlossning dör i snitt 30 år tidigare än andra. Värst drabbade är de som lider av psykisk ohälsa, social utsatthet såsom hemlöshet och de med långvariga sjukdomar. Tandvården behöver finnas där riskgrupperna är. Därför vill vi satsa på mobil tandvård och uppsökande arbete.",
      "Den sociala klyftan i munhälsa måste slutas. Nationella tandvårdsprogram ska tas fram för riskgrupper. Kunskapen måste också öka om munhälsa vid åldrande och vid demenssjukdomar, neurologiska sjukdomar, Parkinsons sjukdom, MS och andra tillstånd som ofta drabbar äldre. Utrikesfödda och människor med sämre socioekonomi halkar efter i munhälsa. Tidiga och uppsökande insatser behövs med intensiv tandvård, rådgivning och utbildning till vårdnadshavarna."
    ],
    "title": "Tandvård",
    "url": "https://www.liberalerna.se/politik/tandvard",
    "fetchDate": "2023-09-17T17:52:44.243Z",
    "party": "L",
    "subject": "vard-och-omsorg"
  },
  "https://www.liberalerna.se/politik/trygghet-och-studiero": {
    "opinions": [
      "Alltför många elever blir utsatta i skolan eller störda på lektionerna. Liberalerna vill ta krafttag mot de elever som ger sig på sina klasskamrater eller förstör lektionerna genom att störa undervisningen. Skolan ska kunna flytta på mobbare och splittra gäng. Alla skolor ska arbeta förebyggande och ha åtgärdsprogram baserat på forskning och beprövad erfarenhet för att skydda utsatta elever.",
      "Alla skolor ska enligt Skolverkets utvärdering kartlägga sina problem, se till att personal och elever är delaktiga i analys och planering, och ha tydliga rutiner för både de elever som blir utsatta för kränkningar eller trakasserier i skolan och för de elever som utför dem. Det ska även finnas personal som kan ägna sig åt att främja trygghet och studiero.",
      "Skollagen ska skärpas så att det blir lättare att avhysa, avstänga och flytta förövare till en annan skola. Alla huvudmän ska ha en väl fungerande mottagningsorganisation så att en flytt kan ske snabbare. Liberalerna införde ordningsregler i skolan under vår tid i regeringsställning, och nu vill vi utveckla vidare genom att införa konsekvenstrappor. Regler utan konsekvenser är inga regler. Alla skolor ska ha fastställda konsekvenser som gäller för elever som bryter mot de gemensamma ordningsreglerna.",
      "Lärarnas mandat att agera mot stök och ordningssituationer i skolan ska stärkas. Ingen lärare ska känna sig rädd för att gripa in när undervisningen hindras eller elever utsätts för fara. På samma sätt ska ingen rektor tveka i sitt mandat att omplacera eller stänga av elever som hotar eller våldför sig på skolkamrater eller lärare. Alla skolor ska inrätta förväntansdokument som både eleven och föräldrarna ska underteckna, som beskriver de förväntningar, regler och konsekvenser för regelövertramp som gäller."
    ],
    "title": "Trygghet och studiero",
    "url": "https://www.liberalerna.se/politik/trygghet-och-studiero",
    "fetchDate": "2023-09-17T17:52:43.514Z",
    "party": "L",
    "subject": "utbildning"
  },
  "https://www.liberalerna.se/politik/tobak": {
    "opinions": [
      "Den som är fast i ett beroende är inte fri. Tobak är både beroendeframkallande och förödande för hälsan. Liberalerna vill se en tobakspolitik som hjälper individen att slå sig fri från sitt beroende, och hindrar fler från att fastna i ett beroende från första början. Ett minskat tobaksbruk bidrar till individens frihet och chans för ett långt friskt liv, två mål i Liberal folkhälsopolitik.",
      "Tobakspolitiken ska präglas av ett målmedvetet preventivt arbete. Nyrekryteringen ska hållas tillbaka genom information, punktskatter och förbud mot tobaksreklam – även i sociala medier, där unga befinner sig. Att se till att unga undviker att göra tobaksdebut från första början är ett viktigt steg för framtidens folkhälsa. Ett stort ansvar ligger på att åldersgränser noggrant uppehålls, så att barn och unga inte ges tillgång till tobaksvaror.",
      "Ökat fokus på att skydda riskgrupper. Tobaksbruk är vanligare i vissa delar av samhället än i andra. Därför vill vi i Liberalerna se ett gott samarbete med alla de delar av samhället som hjälper individer att fatta vettiga beslut – skolan har ett ansvar och sjukvården ett annat. Med ett gott samarbete mellan samhällsaktörer blir vi bättre på att skydda individen.",
      "Alla som använder tobak ska ha tillgång till tobaksavvänjning via hälso- och sjukvården. Här krävs ett arbete som präglas av uthållighet och respekt. Att enbart skuldbelägga och straffa den med ett beroende är ett ineffektivt sätt att åstadkomma verklig förändring.",
      "Kunskap är makt. Det är viktigt att ingen vilseleds gällande tobakens faror. I detta ryms både samhällets utbildningsansvar och konsumentskydd. Tobak är farligt, inte bara för individen och dennes omgivning, utan även gällande tobaksindustrin i sig – som präglas av barnarbete och faror för anställda."
    ],
    "title": "Tobak",
    "url": "https://www.liberalerna.se/politik/tobak",
    "fetchDate": "2023-09-17T17:52:43.674Z",
    "party": "L",
    "subject": "vard-och-omsorg"
  },
  "https://www.liberalerna.se/politik/upphovsratten": {
    "opinions": [
      "Digitaliseringen kräver att upphovsrätten uppdateras. Lagarna måste följa med i den digitala utvecklingen och tillvarata lagliga möjligheter med fildelning och annan digital teknik. En digital allemansrätt ska införas för att göra offentligt finansierad digital information mer tillgänglig. I detta arbete måste samtidigt kulturskapares möjligheter att få betalt och den konstnärliga friheten försvaras.",
      "Liberaler är positiva till ny teknik. Lagstiftningen ska ge nya lagliga möjligheter för att få tillgång till digitala verk. Tack vare upphovsrätten kan konstnärer äga sin konst, ta betalt och bestämma över sina verk. Upphovsrätten ger kulturskaparen makten över hur verket ska spridas, och i så fall på vilka villkor.",
      "Skyddstiderna för olika kulturformer ska bli mer enhetliga och skyddstiden för verk av avlidna kortare. Information som är offentligt finansierad av skattebetalarna och digitaliserats såsom gamla dokument och kartor ska göras tillgänglig för alla genom en ”digital allemansrätt”. Lagen om privatkopiering ska revideras och ”kassettskatten” avvecklas.",
      "Idag har det blivit enklare att använda digitala tjänster genom att man vid resor inom EU alltid har tillgång till hemutbudet. Målet är att alla digitala tjänster ska vara tillgängliga oavsett var man befinner sig. EU ska arbeta mot att minska användandet av så kallad geoblockering för digitala tjänster. Vi motsätter oss att införa kvoter om hur mycket europeiskt material som ska produceras och sändas i public service.",
      "Den dominerande marknadspositionen för de stora nätaktörerna bör tas upp. Företrädare för liberalerna har föreslagit en ny maktutredning, bland annat med tanke på att nätet förändrat maktstrukturerna där vi särskilt lyft fram de stora globala jättarnas, såsom Googles, Amazons, Apples och Metas, position som särskilt intressanta ur ett maktperspektiv.",
      " "
    ],
    "title": "Upphovsrätt",
    "url": "https://www.liberalerna.se/politik/upphovsratten",
    "fetchDate": "2023-09-17T17:52:41.602Z",
    "party": "L",
    "subject": "lag-och-ratt"
  },
  "https://www.liberalerna.se/politik/utrikespolitik": {
    "opinions": [
      "Sverige är ett litet land med stor möjlighet till påverkan. Därför driver vi en utrikespolitik som står upp mot diktaturer och andra skurkstater, stöttar internationella organ som arbetar för frihet och demokrati och genomgående kämpar för en bättre värld genom fred, frihet och frihandel, samt ett generöst svenskt bistånd.",
      "Ensam är bara ensam, tillsammans är vi starka. Därför driver vi för ett starkt samarbete med EU, FN och NATO, och Liberalernas Sverige vågar gå längst fram i kampen för alla människors mänskliga fri- och rättigheter. Sverige ska vara en särskilt stark röst i frågor som är politiskt känsliga i andra länder: jämställdhet, kvinnors rätt till sin egen kropp, sin sexualitet, och rätten till fri, säker och laglig abort, samt HBTQ- personers rättigheter.",
      "Vi vill ha ett generöst bistånd på 1 procent av bruttonationalinkomsten, BNI. Demokrati och frihet är viktigast för att bekämpa fattigdom och skapa utveckling. Utvecklingsbiståndet ska inte gå till auktoritära stater, utan bidra till demokratisering och respekt för mänskliga rättigheter.",
      "Svenska vapen ska alltid vara på rätt sida. Därför har vi medverkat till att det nu finns ett demokratikrav i svensk vapenexport. Den mottagande statens demokratiska status ska vara ett centralt villkor, och Sverige ska ställa tydliga krav på mottagarlandets respekt för de mänskliga rättigheterna.",
      "Skärp tonen mot Putin. Vi har länge varnat för Putins agerande mot civilbefolkning och sina grannländer. Sverige har varit för flata gentemot en granne som konsekvent kränker territoriala gränser och förföljer landets HBTQ-personer och kränker yttrandefriheten. Därför har vi förespråkat Svenskt NATO-medlemskap sedan 90-talet och satsar mycket på att stärka det svenska försvaret och visa solidaritet med länder som Ukraina."
    ],
    "title": "Utrikespolitik",
    "url": "https://www.liberalerna.se/politik/utrikespolitik",
    "fetchDate": "2023-09-17T17:52:43.590Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/utsatta-omraden": {
    "opinions": [
      "I en del områden begränsas människors frihet. Många saknar jobb. Skolresultaten är dåliga. Hedersförtrycket växer. Gängkriminella har tagit makten över offentliga utrymmen. Det är en stor orättvisa, inte minst för de barn och unga som växer upp där. Människors frihet måste försvaras och parallellsamhällen motverkas oavsett var man bor i Sverige.",
      "Föräldrar som inte kan svenska och har svårt att hitta ett arbete. Söner som har svårt att få godkända betyg. Döttrar som utsätts för hedersförtryck. Sverige har misslyckats med integrationen och för de  svenskar som bor i våra utsatta områden är livschanserna färre.",
      "Skolresultaten måste upp. En bra skola är viktig överallt, framförallt i områden där mångas föräldrar inte har svenska som modersmål och den generella utbildningsnivån är låg. De elever som har sämst förutsättningar ska mötas av de skickligaste lärarna. Vi vill se särskilda karriärtjänster för lärare i dessa områden. Därtill ska inga nya religiösa friskolor få öppna.",
      "Idag bor över en halv miljon människor i våra utsatta områden . Många saknar år efter år ett jobb att gå till. Fler måste få en egen lön att leva på istället för bidrag. Det handlar om utbildning men också om att det måste bli billigare och enklare att anställa.",
      "Hedersrelaterat våld och förtryck ska bekämpas. Kultur eller religion får aldrig användas som ursäkt för förtryckande sedvänjor. På många håll dominerar männen i hemmen och på gatorna. Den feministiska rörelse som finns i utsatta områden måste få stöd. Offentliga medel ska inte gå till organisationer som motarbetar demokratiska principer, integration eller jämställdhet. Det behövs fler synliga och närvarande poliser, inte bara vid utryckningar. Förorten ska vara minst lika trygg som andra bostadsområden."
    ],
    "title": "Utsatta områden",
    "url": "https://www.liberalerna.se/politik/utsatta-omraden",
    "fetchDate": "2023-09-17T17:52:38.787Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/utlandssvenskar": {
    "opinions": [
      "Svenskar har i alla tider sökt sig utomlands, och på samma sätt har människor från andra länder kommit till Sverige. Sveriges framgångar bygger på internationella kontakter. Det ska vara enkelt att flytta utomlands för att jobba, studera eller bilda familj, men också lätt att återvända till Sverige. Välfärdssystemen ska fungera för dig som flyttar mellan länder.",
      "Det ska vara enkelt att ha att göra med svenska myndigheter även om man är bosatt i utlandet. Liberalerna vill att det ska finnas bra e-tjänster som underlättar kontakten med svenska myndigheter, även när man som utlandsboende exempelvis behöver intyg av olika typer.",
      "De svenska utlandsskolorna ska hålla hög kvalitet och följa svensk läroplan. Undervisningen ska ske på svenska och avgifterna får inte vara oskäligt höga. Det måste också bli enklare att tillgodoräkna sig utländska studier i en svensk examen för att få fler svenska studenter att våga ta steget ut i världen.",
      "Vi tror på internationellt samarbete och vill att det ska vara enklare att resa, arbeta och driva företag i andra länder. Liberalerna var det första parti som sade ja till svenskt medlemskap i Nato, och vi är glada över att målet nu är i sikte. Vi vill fördjupa samarbetet i EU och införa den euron också i Sverige, vilket bland annat skulle underlätta för den som bor utomlands eftersom osäkerheter kring växelkursen försvinner. Alla utlandssvenskar ska ha samma rätt att ta med sin familj – därför vill vi att EU:s familjebegrepp fullt ut inkluderar även regnbågsfamiljer.",
      "Bara drygt 32 procent av utlandssvenskarna använder idag sin rösträtt. Det är alldeles för få. Liberalerna vill underlätta för dig som utlandssvensk att rösta, till exempel genom bättre öppettider på ambassader och tydligare information om reglerna för att rösta.",
      " ",
      " "
    ],
    "title": "Utlandssvenskar",
    "url": "https://www.liberalerna.se/politik/utlandssvenskar",
    "fetchDate": "2023-09-17T17:52:40.199Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/valsystemet": {
    "opinions": [
      "Att vara folkvald är det finaste uppdraget i en demokrati. Men jämfört med många andra länder är politiker i Sverige ganska anonyma för väljarkåren, vilket beror på svagt personvalssystem och att riks- och lokalval hålls samma dag. Vi vill utveckla demokratin genom mer personval. Lokalpolitiken ska lyftas fram i ljuset genom skilda valdagar för kommuner och regioner.",
      "Det svenska valsystemet fungerar bra, men kan bli ännu bättre. I dag finns möjlighet att personrösta, men för att kryssen ska ha effekt måste minst 5 procent rösta på en och samma kandidat. Det gör att få kandidater blir personvalda. Vi vill sänka gränsen i personvalet så att fler väljares personkryss får effekt.",
      "Självklart måste människor med nedsatt syn ha samma möjlighet att personrösta som alla andra. Det finns smart teknisk utrustning som gör att detta kan ske utan att valhemligheten urholkas. Liberalerna vill ändra lagen så att sådan utrustning finns tillgänglig i vallokalerna.",
      "I de flesta länder hålls lokalvalen på särskilda datum, men inte i Sverige. Vi vill ändra på det. Om valen till kommuner och landsting/regioner hålls på egna datum kommer viktiga lokala och regionala frågor att få större uppmärksamhet i valrörelsen. Väljarna får bättre möjlighet att granska sina lokala politiker.",
      "Liberalerna vill skilja valen till kommuner och regioner från riksdagsvalet. Då skulle det t.ex. vara riksdagsval 2026, kommun- och regionval 2028, riksdagsval 2030, kommun- och regionval 2032 och så vidare."
    ],
    "title": "Valsystemet",
    "url": "https://www.liberalerna.se/politik/valsystemet",
    "fetchDate": "2023-09-17T17:52:41.794Z",
    "party": "L",
    "subject": "demokrati"
  },
  "https://www.liberalerna.se/politik/vuxenutbildning": {
    "opinions": [
      "Varje människa ska ha så goda förutsättningar som möjligt att utveckla sina kunskaper och färdigheter under hela livet. Därför krävs inte bara en bra skola för barn och ungdomar, utan också en väl utvecklad vuxenutbildning. Fler måste få möjlighet att omskola sig eller förbättra sina grundkunskaper. På så sätt får fler nya chanser i livet.",
      "För att öka kompetensen i Sverige och se till att fler kommer ut på arbetsmarknaden vill Liberalerna fortsätta att bygga ut den framgångsrika Yrkeshögskolan med fler platser. Yrkesutbildningar spelar en viktig roll inte minst för att nyanlända ska komma i arbete. Vi vill införa en yrkesutbildning för vuxna motsvarande gymnasial nivå med stort inslag av arbetsplatsförlagt lärande, yrkesskola, med yrkeshögskolan som modell.",
      "Liberalerna vill att alla ska ha rätt att läsa in grundläggande och särskild behörighet på Komvux. I dag kan kommunerna neka personer plats, men vi vill att alla ska kunna läsa in den kunskap som behövs för att kvalificera sig till högskolestudier.",
      "Liberalerna vill fortsätta arbetet för bättre matchning och kompetensutveckling på arbetsmarknaden. Genom skattelättnader vill vi uppmuntra arbetsmarknadens parter att bygga upp individuella kompetenskonton att använda vid vidareutbildning och omskolning.",
      "\n\n                            Ladda hem som PDF                    "
    ],
    "title": "Vuxenutbildning",
    "url": "https://www.liberalerna.se/politik/vuxenutbildning",
    "fetchDate": "2023-09-17T17:52:42.695Z",
    "party": "L",
    "subject": "utbildning"
  },
  "https://www.liberalerna.se/politik/vagar": {
    "opinions": [
      "Sverige ska ha ett säkert och modernt vägnät. Bilen är avgörande för att hela landet ska leva då många måste färdas långt där det saknas realistiska alternativ. Vägnätet ska förstärkas så att det kan trafikeras av tyngre fordon. Transportsektorn, som står för drygt 90 procent av växthusgasutsläppen, bär ett tungt ansvar i arbetet med att uppnå vårt ambitiösa miljömål om en fossilfri fordonsflotta.",
      "Sverige ska ha ett säkert och modernt vägnät. Bilen är avgörande för att hela landet ska leva då många måste färdas långa sträckor där det inte finns andra realistiska alternativ. Vägnätet ska rustas och förstärkas så att det kan bära tyngre och längre fordon.",
      "Transportsektorn bär ett tungt ansvar i arbetet för att uppnå våra ambitiösa miljömål om en fossilfri fordonsflotta då vägfordonen står för drygt 90 procent av utsläppen av växthusgaser från transportsystemet. För att påskynda omställningen behövs en kraftfull satsning på en övergång till eldrivna fordon med en väl fungerande laddinfrastruktur.",
      "Vägunderhållet har nedprioriterats, vilket lett till brister i hela landet, inte minst i landsbygdsvägnätet. Det har slagit hårdast mot de delar av landet där bilen är enda alternativet. Möjligheten att frakta gods på järnväg och till sjöss ska underlättas genom attraktivitet och tillgänglighet, inte genom att hindra vägtransporter där det saknas alternativ.",
      "Staten bör ta ett större ekonomiskt ansvar för att upprätthålla en god standard på det enskilda vägnätet och underlätta för underhåll och reinvestering. Dubbdäck måste kunna användas där de behövs och behovet varierar över landet. En regional differentiering med ett väl tilltaget tidsspann för däckbyte skulle ge hög trafiksäkerhet, låg miljöpåverkan och samtidigt värna människors arbetsmiljö."
    ],
    "title": "Vägar",
    "url": "https://www.liberalerna.se/politik/vagar",
    "fetchDate": "2023-09-17T17:52:43.690Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/vattenkraft": {
    "opinions": [
      "Vattenkraften var en förutsättning för att Sverige skulle bli en industrination. Den är pålitlig och flexibel. Tack vare vattenkraften klarar elsystemet förhållandevis mycket väderberoende elproduktion. Utbyggnaden av vattenkraften orsakade stora skador. Liberalerna lyckades skydda de sista fyra älvarna. Åtgärder behövs, särskilt i små vattendrag, för att reparera det som förstörts.",
      "Vattenkraften är klimatsmart och spelar en avgörande roll för elförsörjningen. Produktionen kan ökas och minskas sekundsnabbt. Vattenkraften kan därför hantera både ändringar i efterfrågan och möta variationer i produktionen från andra kraftslag. I länder utan vattenkraft har fossila bränslen den rollen.",
      "Utbygganden av vattenkraften var en förutsättning för Sveriges industrialisering och för vårt välstånd. Men både utbyggnaden av de små vattendragen i söder och de stora älvarna i norr skadade den lokala miljön. Skadorna behöver repareras.",
      "Allt som görs för att miljöanpassa vattenkraften ska ske långsiktigt, och insatserna ska göras där störst nytta kan uppnås med begränsade åtgärder. Det betyder att åtgärderna i första hand ska göras i den småskaliga vattenkraften. Där behöver inte så mycket produktion offras.",
      "De fyra nationalälvarna och andra fritt flödande vattendrag ska vara skyddade från utbyggnad.",
      "När andelen väderberoende elproduktion växer ökar behovet av att köra vattenkraften hårdare med snabbare och större förändringar av flöden i vattendragen. Att återställa ekosystemen kräver ofta det omvända, att ändringar i flödena förändras långsammare än idag. Hur vattenkraften kommer att kunna köras blir avgörande för hur mycket sol och vind som ryms i kraftsystemet och hur mycket av den tillkommande elen som behöver komma från kärnkraften."
    ],
    "title": "Vattenkraft",
    "url": "https://www.liberalerna.se/politik/vattenkraft",
    "fetchDate": "2023-09-17T17:52:42.040Z",
    "party": "L",
    "subject": "energi"
  },
  "https://www.liberalerna.se/politik/vindkraft": {
    "opinions": [
      "Vindkraften har växt fort de senaste åren och ger idag ett betydande tillskott till vår fossilfria elmix. När elbehovet ökar är det vindkraften och kärnkraften som kommer att stå för det mesta av den nya elproduktionen. De konflikter vindkraften skapar måste tas på allvar. Alla blåsiga platser ska inte bebyggas med vindkraft, men en del ska det.",
      "Vindkraften har växt kraftig. Den står på egna ben och byggs konkurrenskraftigt. Det behövs inga subventioner längre. Det är bra. Energislagen ska ha jämförbara spelregler.",
      "Utbyggandet av vindkraften behöver fortsätta. Men att vindkraften kräver stora ytor leder till konflikter. Utbyggnaden måste ske i samförstånd med de människor som påverkas. Det ska finnas en verklig möjlighet att göra sin röst hörd.",
      "Att vindkraften växer betyder att den nu påverkar kraftsystemet mer än tidigare. Det märks genom att elpriset har blivit mer oförutsägbart, vilket skadar ekonomin. För att stabilisera priset – när vindkraftsutbyggnaden fortsätter – behövs det nya elanvändare som hela tiden anpassar sig efter vädret. Det skulle till exempel kunna vara produktion av vätgas som stoppas när det är ont om el.",
      "Väderberoendet och konkurrensen med andra intressen sätter gränser för vindkraftsutbyggnaden. Vindkraften behöver kombineras med andra fossilfria energislag för att vi ska kunna lita på att få el i tillräcklig mängd när och där vi behöver den.",
      "För elektrifieringen måste transmissionsnätet byggas ut för den havsbaserade vindkraften. Var utbyggnaden ska ske behöver avgöras utifrån samhällsekonomiska intressen för att säkerställa störst nytta för elsystemet. Det är viktigt att staten har en god kostnadskontroll och ansvarsfull fiskal politik när man investerar i nätutbyggnaden."
    ],
    "title": "Vindkraft",
    "url": "https://www.liberalerna.se/politik/vindkraft",
    "fetchDate": "2024-06-02T17:16:18.668Z",
    "party": "L",
    "subject": "energi"
  },
  "https://www.liberalerna.se/politik/vatgas": {
    "opinions": [
      "Vätgas används i stor skala i flera industrier. När nu fossila bränslen behöver överges uppstår nya behov, t.ex. i stålindustrin. Idag görs nästan all vätgas med fossila bränslen. Det behövs en snabb övergång till klimatneutral vätgas från fossilfri el. I första hand bör vätgasen användas för industrins behov. Politiska åtgärder behövs för att en vätgasinfrastruktur ska växa fram.",
      "Vätgas används som råvara i kemiindustrin och i raffinaderier. Konstgödsel kräver stora mängder. Fossilfritt stål kommer att behöva massor.",
      "Vätgas produceras främst från fossilgas, vilket ger stora koldioxidutsläpp. Istället behöver vätgasen framställas genom elektrolys. Det kräver stora mängder fossilfri el. Sverige ska vara pådrivande inom EU för att få bort den fossila vätgasen. Just eltillgången, och närheten till järnmalmen, gör att Sverige lockar till sig industri med stora behov av vätgas.",
      "Vätgas kan också användas som energibärare. Antingen används gasen direkt eller så används den för att producera, ammoniak, metanol eller elektrobränslen. Varje omvandlingssteg innebär dock både energiförluster och behov av investeringar. Det mest effektiva är därför att använda el direkt. Men, där det inte går är vätgas, metanol, ammoniak och elektrobränslen intressanta. Särskilt regionalt, nära de stora vätgasanvändarna kommer vätgasen att få betydelse för transporterna. Tankställen ska också byggas ut längs de stora vägarna.",
      "Produktion av el från vätgas bör inte prioriteras. Den vätgas vi kan tillverka behöver prioriteras till industrin som saknar alternativ. Det finns andra sätt att producera planerbar el fossilfritt (kärnkraft).",
      "Det behövs politiska åtgärder för att underlätta framväxten av en infrastruktur för produktion och distribution av vätgas."
    ],
    "title": "Vätgas",
    "url": "https://www.liberalerna.se/politik/vatgas",
    "fetchDate": "2023-09-17T17:52:43.680Z",
    "party": "L",
    "subject": "energi"
  },
  "https://www.liberalerna.se/politik/yttrandefrihet": {
    "opinions": [
      "I ett fritt samhälle har du rätten att kritisera de styrande och säga din åsikt, även om den inte uppskattas av andra. Alldeles för ofta ropas det på censur och förbud mot det som är kontroversiellt. Vi liberaler tror på en annan väg. Den öppna debatten där åsikter kan möta varandra är livsnödvändig. Vi fördömer attackerna på det fria ordet i auktoritära länder och vill att Sverige ökar stödet till yttrandefrihet.",
      "Den liberala rörelsen föddes i kampen för rätten till fri debatt. Modiga liberaler från 1600-talet och framåt har tagit strid för den yttrandefrihet som vi tar för självklar i dag i Sverige. Men yttrandefriheten måste hela tiden försvaras, och i många länder går utvecklingen just nu åt helt fel håll.",
      "Liberaler brukar säga att gränsen för friheten går där man börjar kränka någon annans frihet, inte där man kränker någons känslor eller trosuppfattningar. Vi tror inte att extremistiska åsikter kan förbjudas eller censureras bort. Dagens skydd mot den allra grövsta hetsen ska finnas kvar, men vi ser inget skäl att göra ytterligare begränsningar.",
      "I EU-länder som Ungern och Polen har de styrande regeringarna på olika sätt minskat mediernas oberoende. Men alla EU-länder måste följa demokratiska principer. Därför måste EU-kommissionen sätta ökad press på att demokratiska rättigheterna, som yttrandefriheten, följs i medlemsländerna. Systematiska kränkningar ska kunna leda till indragna EU-stöd och i särskilt allvarliga fall indragen rösträtt i EU:s ministerråd.",
      "Sverige har ett starkt grundlagsskydd för tryck- och yttrandefriheten, men det behöver uppdateras för att fungera i den digitala miljön. Vi vill att samma principer gäller på webben som när tidningen trycks på papper, till exempel att gamla texter inte ska kunna åtalas långt i efterhand."
    ],
    "title": "Yttrandefrihet",
    "url": "https://www.liberalerna.se/politik/yttrandefrihet",
    "fetchDate": "2023-09-17T17:52:43.630Z",
    "party": "L",
    "subject": "demokrati"
  },
  "https://www.liberalerna.se/politik/arsrika": {
    "opinions": [
      "Ett grundläggande hinder för årsrikas självständighet och delaktighet är ålderismen. Den finns inom såväl arbetslivet som hälso- och sjukvården och en rad andra områden. Världshälsoorganisationen WHO har konstaterat att ålderismen är starkare i länder med högt välstånd. Sverige är tyvärr inget undantag. Precis som alla andra ska årsrika bli bemötta för den de är, inte hur många år de har levt.",
      "Vi måste bekämpa ålderismen. Att öka årsrika människors självständighet och egenmakt är en central uppgift i Liberalernas äldrepolitik. Diskrimineringsombudsmannen får årligen ta emot hundratals anmälningar om åldersdiskriminering, ändå leder endast en handfull till åtgärder. DO:s uppdrag och resurser bör ses över så att anmälningar om åldersdiskriminering åtgärdas och analyseras.",
      "Många årsrika gör stora och viktiga ideella insatser. De utgör ryggraden inom många civilsamhällesorganisationer, de vårdar närstående, tar hand om barnbarn och stöttar vänner med sviktande hälsa. Genom att synliggöra omfattningen och värdet av ideella insatser i offentlig statistik, kan vi också motverka ålderism.",
      "Kommuner kan främja ett aktivt och hälsosamt liv bland äldre också i samhällsplaneringen så att man inspirerar till aktivitet bland årsrika. Primärvården ska ta en aktiv roll i det hälsofrämjandet genom att förmedla hur människor kan bevara hälsan långt upp i livet. Det bör också ske i samarbete med andra samhällssektorer till exempel pensionärs- och patientorganisationerna.",
      "De flesta människor vill bo kvar i sin gamla bostad hela livet och ska kunna det. Samtidigt behövs en mångfald av bostäder anpassade för årsrika, både på den vanliga bostadsmarknaden och i form av äldreboenden behövs. Det behövs fler, inte färre, lägenheter i vård- och omsorgsboenden för att tillgodose behoven hos de årsrika som behöver tillgång till vård- och omsorg under dygnets alla timmar."
    ],
    "title": "Årsrika",
    "url": "https://www.liberalerna.se/politik/arsrika",
    "fetchDate": "2023-09-17T17:52:43.718Z",
    "party": "L",
    "subject": "aldrepolitik"
  },
  "https://www.liberalerna.se/politik/aldre-i-arbetslivet": {
    "opinions": [
      "Äldre människors kunskap, kompetens och erfarenhet måste tas tillvara i arbetslivet. Fördomar och diskriminering måste bekämpas, och regler och avtal som hindrar äldre att arbeta om de vill ska tas bort. Synen på årsrika måste förändras. Ålder är ett dåligt mått på människors förmågor – både på arbetsmarknaden och i samhället.",
      "I Sverige finns en utbredd åldersdiskriminering. Äldre som blir av med jobbet har svårt att hitta nya arbeten. Vi vill ha en förändrad syn på äldre, vi menar att ha levt länge ofta sammanfaller med erfarenhet och kompetens. Det ska inte ses som något negativt, det är snarare en merit.",
      "Man ska ha rätt att få arbeta längre. För att uppmuntra fler att fortsätta jobba vill vi att alla över 63 ska få ett extra högt jobbskatteavdrag, och att den särskilda löneskatten i arbetsgivaravgiften för anställda över 65 år ska avskaffas. Den som arbetar och bidrar lite längre ska inte straffas med höga skatter.",
      "Vi vill höja gränsen för hur länge man har rätt att vara kvar på arbetet från 67 till 71 år. Även stöd som har åldersgräns, som exempelvis bilstödet, måste anpassas när vi jobbar längre. Pensionsåldern och rätten att stanna kvar i arbetslivet ska knytas till medellivslängdens utveckling.",
      "Det är en myt att äldre har svårt att lära sig nytt. Därför vill vi också förbättra möjligheten att vidareutbilda sig eller lära sig ett helt nytt yrke mitt i livet. Vi tycker att åldersgränsen för studiemedel ska höjas i takt med att vi arbetar längre."
    ],
    "title": "Äldre i arbetslivet",
    "url": "https://www.liberalerna.se/politik/aldre-i-arbetslivet",
    "fetchDate": "2023-09-17T17:52:39.791Z",
    "party": "L",
    "subject": "aldrepolitik"
  },
  "https://www.liberalerna.se/politik/ostersjon": {
    "opinions": [
      "Vi måste ta bättre hand om Östersjön. Fisket måste begränsas till vad bestånden tål. Näringsutsläppen måste börja minska igen. Det ska inte finnas döda bottnar. Ekosystemen ska blomstra. Havet ska må bra. Att klimatet snabbt förändras har gjort situationen för Östersjön mer akut. Det är ett underbetyg att Östersjön mår så dåligt trots Sveriges höga miljöambitioner.",
      "Östersjön är särskilt känslig både för människors påverkan och för klimatförändringar. Samtidigt är sjöfarten är intensiv och alldeles för mycket näring når havet. Gamla tiders synder, då utsläpp av gifter skedde orenat, är fortfarande ett bekymmer.",
      "Arbetet för att rädda Östersjön kräver att vi arbetar nationellt, tillsammans med våra grannländer och inom EU. Det mest akuta är att stoppa övergödningen som leder till döda bottnar och algblomning. Idag 96 procent av Östersjön övergödd. De döda bottnarna upptar en yta större än Danmark. Sverige släpper ut mer näring än vi åtagit oss och våra utsläpp har slutat minska.",
      "Situationen för flera fiskbestånd i Östersjön är oroande. Fisket måste begränsas till vad bestånden tål. Akuta fiskestopp ska användas vid behov. Samarbetet inom EU har gett resultat men Sverige bör gå före.",
      "Östersjöns kust och skärgårdar hör till de områden i Sverige där människor helst vill vistas. Människor trivs vid vatten. Samtidigt är de grunda vattnen längs stränderna viktiga för många av havets arter. Här kan fiskyngel och fågelungar finna skydd och växa till sig. Människor ska kunna uppleva orörda stränder och ekosystemen måste fungera. Samtidigt ska människor kunna bo och verka även i kustsamhällen och på skärgårdsöar."
    ],
    "title": "Östersjön",
    "url": "https://www.liberalerna.se/politik/ostersjon",
    "fetchDate": "2023-09-17T17:52:43.907Z",
    "party": "L",
    "subject": "miljo-och-klimat"
  },
  "https://www.liberalerna.se/politik/valfard": {
    "opinions": [
      "Liberalerna ser positivt på att EU:s sociala pelare, som slår fast ett antal minimirättigheter, ska fungera som en påtryckningsmekanism som får EU-länderna att genomföra nödvändiga reformer i välfärden och på arbetsmarknaden. Varje land beslutar själv om sin välfärd, men vi vill att EU-kommissionen årligen utvärderar reformbehovet i varje medlemsland, följer upp och ge tydliga rekommendationer.",
      "En större andel av Europas kvinnor måste komma ut i arbetslivet och få ökad ekono­misk frihet att styra sina liv. EU:s länder har inte råd att ha världens bäst utbildade hemmafruar. Vi vill att EU uppmuntrar medlemsländerna att avskaffa sambeskattningen och investera i barn- och äldreomsorg värd namnet. Här är den sociala pelarens ställningstagande för tillgång till barnomsorg till rimligt pris ett viktigt verktyg.",
      "Den sociala pelaren får inte användas för att införa lagstiftning på arbetsmarknadsområdet som skadar den svenska modellen med självständiga parter som sluter avtal. Liberalerna har därför röstat nej till EU-direktivet om minimilöner."
    ],
    "title": "Välfärd",
    "url": "https://www.liberalerna.se/politik/valfard",
    "fetchDate": "2024-06-02T17:16:25.011Z",
    "party": "L",
    "subject": "trygghetssystem-och-valfard"
  }
}
