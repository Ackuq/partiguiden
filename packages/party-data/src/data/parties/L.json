{
  "https://www.liberalerna.se/politik/abort": {
    "opinions": [
      "Det är kvinnan själv som ska bestämma om hon vill göra abort. Den svenska abortlagen, för vars tillkomst Liberalerna var starkt pådrivande, vilar på denna princip. Liberalerna vill behålla dagens abortlagstiftning. En bra sex- och samlevnadsundervisning, tillgängliga preventivmedel och ungdomsmottagningar är de främsta verktygen för att undvika oönskade graviditeter.",
      "Kampen för aborträtten har länge varit en central del i den liberala feministiska historien. Här är vi i Liberalerna stolta över vår historia där vi alltid stått på kvinnans sida. Tyvärr är kvinnans rätt till självbestämmande fortfarande förnekad och utmanad i stora delar av världen.",
      "Arbetet mot oönskade graviditeter börjar i skolan. Sverige ska ha en bra sex- och samlevnadsundervisning, trygga skolsjuksköterskor och tillgängliga barn- och ungdomsmottagningar. Därigenom ges ungdomar mer kunskap och kontroll över sina egna sexualliv, vilket är viktigt för att förhindra både oönskade graviditeter och könssjukdomar.",
      "Abortmotståndare kämpar för att vårdpersonal ska ges rätt att vägra utföra aborter. De kallar det samvetsklausul, vi liberaler kallar det för vad det är: vårdvägran. Den som söker sig till hälso- och sjukvården ska alltid vara trygg i vetskapen om att vårdpersonalens eventuella olust inte begränsar patienten.",
      "Liberalernas kamp för aborträtten stannar inte vid Sveriges gränser. Vi vill att Sverige ska vara pådrivande för rätten till abort i alla internationella sammanhang. Målet på lång sikt är att rätten till abort ska erkännas som en mänsklig rättighet. EU-medborgare som inte får göra abort i sitt hemland ska ha rätt att göra det i ett annat EU-land. Aborträtten ska grundlagsskyddas även på EU-nivå. "
    ],
    "title": "Abort",
    "url": "https://www.liberalerna.se/politik/abort",
    "fetchDate": "2025-05-25T06:30:36.080Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/alkohol": {
    "opinions": [
      "För många är alkoholbruk en naturlig och fungerande del av livet. Därför är det viktigt att det offentliga låter vuxna människor fatta egna beslut om sin alkoholkonsumtion och hur de vill leva sitt liv. För den som däremot fastnar i ett riskbruk eller missbruk behöver samhället bistå med hjälpinsatser för att individen ska kunna ta sig ur sitt beroende. Det handlar om undervisning i skolan, god tillgång till vårdinstanser och ett starkt rättssamhälle som motarbetar oseriösa aktörer i serveringsbranschen.",
      "En majoritet av befolkningen klarar av att dricka alkohol utan att drabbas av problematiskt bruk. Därför vill vi att Systembolaget ska kunna ha öppet till klockan åtta veckans alla dagar, och dessutom få sälja kylda drycker. Liberalerna vill även tillåta licensbutiker för öl och vin som ett komplement till Systembolaget.  ",
      "Dessutom behövs en genomgång av alkohollagen för att undanröja onödiga hinder för seriösa näringsidkare, utan att skyddet för människors hälsa åsidosätts. Liberalerna vill exempelvis avskaffa kravet på matservering och kravet på antalet sittplatser. Liberalerna har även drivit på för gårdsförsäljning, att det ska bli möjligt för tillverkare att sälja egna produkter på plats – vilket nu blir verklighet.",
      "Utvecklingen går åt rätt håll: unga konsumerar allt mindre alkohol och alkoholmissbruket bland befolkningen minskar i stort. Dock ser vi den motsatta trenden i vissa specifika grupper, denna utveckling är mycket oroande och visar på att vi måste gå över från ett generellt till ett mer riktat arbete för att motverka riskbruk och missbruk. Därför är det viktigt med förebyggande arbete riktat mot barn, ungdomar och föräldrar.",
      "Sjukvården ska ha ett tydligt uppdrag att arbeta förebyggande. Det ska vara lätt att få hjälp från sjukvården att minska sin alkoholkonsumtion tidigt, innan ett riskbruk hunnit bli ett missbruk.",
      "Insatserna mot langning och svartsprit ska vara tydliga, och vi tycker att restauranger och butiker som inte sköter åldersgränser ska bli av med sina tillstånd. Många våldsbrott sker på kvällar och nätter i anslutning till krogbesök. Pålitlig alkoholpolitik är även en trygghetsfråga och restauranger och uteställen måste vara ansvarsfulla i sin servering."
    ],
    "title": "Alkohol",
    "url": "https://www.liberalerna.se/politik/alkohol",
    "fetchDate": "2025-05-25T06:30:36.726Z",
    "party": "L",
    "subject": "vard-och-omsorg"
  },
  "https://www.liberalerna.se/politik/arbetsmarknad": {
    "opinions": [
      "Att få tjäna egna pengar leder till självständighet. Tyvärr är arbetsmarknaden tudelad. Om man är född i Sverige och har gått ut gymnasiet är risken att hamna i arbetslöshet relativt liten. För utrikes födda och unga utan gymnasiebetyg är risken betydligt högre. Trösklarna till det första jobbet behöver sänkas för att Sverige ska bli möjligheternas land.",
      "Arbetsmarknaden präglas av ojämlikhet. Lönegapet mellan män och kvinnor existerar fortfarande. Diskriminering och dålig arbetsmiljö är vardag för många. Så får det inte gå till, man ska vara trygg på sin arbetsplats. Vi vill göra det enklare att anmäla arbetsgivare, både till Arbetsmiljöverket och till Diskrimineringsombudsmannen.",
      "Ytterligare en oroande trend är att skillnaden i sysselsättning mellan inrikes- och utrikesfödda kvinnor är högre i Sverige än i andra europeiska länder. Kvinnor och män måste mötas av samma insatser och krav när de är nya i Sverige, annars riskerar man att fastna i utanförskap.",
      "Det måste löna sig att gå från bidrag till jobb. Vi vill ställa krav på att den som får försörjningsstöd också deltar i praktik och utbildning. Samtidigt föreslår vi generösa skattesänkningar för att den som arbetar ska få behålla en större andel av sin lön. Det är riktiga jobb, företagande och tillväxt som är vägen till egenmakt för fler.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: inträdesjobb. Inträdesjobbet ska leda den anställde vidare och göra det lättare att få ett vanligt jobb.",
      "Arbetsförmedlingens fokus bör främst vara de människor som står allra längst ifrån arbetsmarknaden."
    ],
    "title": "Arbetsmarknad",
    "url": "https://www.liberalerna.se/politik/arbetsmarknad",
    "fetchDate": "2025-05-25T06:30:42.533Z",
    "party": "L",
    "subject": "jobb"
  },
  "https://www.liberalerna.se/politik/arbetskraftsinvandring": {
    "opinions": [
      "Att människor kommer till Sverige för att jobba är bra för vår ekonomi, välfärd och stärker vår konkurrenskraft på världsmarknaden. Svenska företag måste kunna anställa människor med nyckelkompetens från andra länder. Studenter från hela världen ska kunna plugga på svenska universitet och söka jobb efter studierna. Väntetiderna för arbetstillstånd ska minska och de s k kompetensutvisningarna stoppas.",
      "Arbetskraftinvandring är bra för Sveriges ekonomi och välfärd. Det måste vara enkelt för företag att anställa människor från andra länder och attraktivt för människor med nyckelkompetens att välja Sverige. Det ska gå snabbt och enkelt att hantera arbetskraftsinvandringen till Sverige på ett rättssäkert sätt, också för entreprenörer genom ett startup-visum.",
      "Arbetskraftsinvandring kan bidra till att tillgodose kompetensbristen på den svenska arbetsmarknaden. Det bör finnas möjligheter till undantag från lönekrav för arbetstillstånd i yrken där det råder brist.",
      "Arbetskraftsinvandring ska ske under goda villkor så att arbetstagare inte exploateras och utnyttjas. Människor som arbetar och gör rätt för sig ska inte utvisas på grund av stelbenta regler som att man tjänat någon hundralapp för lite. Mindre misstag ska inte leda till att människor utvisas.",
      "Sverige ska vara en kunskapsnation och då behöver vi utländska studenter och forskare. Efter studierna måste de ges en chans att stanna här och söka jobb. Vi vill att utländska studenter per automatik ska få uppehållstillstånd i ett år efter avslutade studier för att kunna söka arbete här."
    ],
    "title": "Arbetskraftsinvandring",
    "url": "https://www.liberalerna.se/politik/arbetskraftsinvandring",
    "fetchDate": "2025-05-25T06:30:37.025Z",
    "party": "L",
    "subject": "migration-och-integration"
  },
  "https://www.liberalerna.se/politik/a-kassa": {
    "opinions": [
      "Dagens a-kassa är en rest från en arbetsmarknad som inte längre finns. Man arbetade på det lokala bruket och gjorde det fram till pensionen. Idag flyttar vi mer och byter jobb oftare. För att kunna uppskatta den flexibiliteten behövs en stark och pålitlig a-kassa. Därför vill vi se en a-kassa med en stark grundtrygghet men som också uppmuntrar folk att söka nya arbeten.",
      "Det är viktigt att alla kan ta del av a-kassan när man byter jobb. Liberalerna vill därför att arbetslöshetsförsäkringen ska vara allmän och statlig. Dagens fragmentiserade system med olika a-kassor gör att vissa hamnar mellan stolarna. Det sociala skyddsnätet ska inte ha några maskor.",
      "Att förlora jobbet ska inte innebära fattigdom. Med en allmän arbetslöshetsförsäkring kan alla vara säkra på att ett jobbyte inte innebär att hamna i en ekonomiskt dålig sits. För att man inte ska fastna i arbetslöshet ska försäkringen ge ett högt stöd i början och trappas av med tiden. Så säkerställer vi att ingen hamnar på pottkanten av att förlora jobbet samtidigt som det finns en morot för att hitta ett nytt.",
      "För att anpassa arbetslöshetsförsäkringen till dagens arbetsmarknad har vi varit drivande för att arbetsvillkoret ska ersättas med ett inkomstvillkor. A-kassa skyddar mot förlorad inkomst och därför är det rimligt att rätten till ersättning är kopplad till faktisk lön och inte hur många timmar man var på jobbet innan man blev arbetslös.",
      "En flexibel arbetsmarknad kräver balans i form av ökad trygghet. Därför välkomnar vi det omställningsstöd som arbetsmarknadens parter kommit överens om. Grunden för vår välfärd är att alla är med och bidrar, då ska det också finnas en trygghet när jobben förändras."
    ],
    "title": "A-kassa",
    "url": "https://www.liberalerna.se/politik/a-kassa",
    "fetchDate": "2025-05-25T06:30:36.682Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/arbetsratt": {
    "opinions": [
      "Sverige behöver en modern arbetsrätt. Dagens regelverk är anpassade efter en tid när normen var att en person arbetade på samma arbetsplats hela yrkeslivet. Så ser inte arbetslivet ut längre. Arbetsrätten behöver ha en balans mellan trygghet och flexibilitet. För oss innebär det att man ska känna sig trygg på jobbet – men också trygg med att det går att hitta ett nytt jobb vid behov.",
      "Alla ska ha goda arbetsvillkor och kunna lita på att reglerna följs på jobbet. Men svensk arbetsrätt måste också bli mer flexibel för att inte stjälpa arbetstagare och småföretagare. Fler företagare måste våga anställa och då måste arbetsmarknaden bli mer rörlig.",
      "Företag måste kunna behålla den kompetens som krävs för att överleva och växa, och medarbetare måste veta att framgång i arbetslivet bygger på utveckling och prestation, inte bara på antalet år på samma arbetsplats. Dagens turordningsregler innebär dessvärre att anställningstid ofta väger tyngre än kompetens när arbetsgivare tvingas säga upp personal. Vi vill reformera turordningsreglerna så att kompetens och verksamhetens framtida behov ges större vikt.",
      "Rätten att provanställa behöver stärkas. Liberalerna vill att möjligheten att anställa via provanställning utvidgas till ett år istället för sex månader. Då kommer företag våga ge fler chansen att visa vad de går för.",
      "Fullskaliga konflikter mellan arbetsmarknadens parter resulterar ofta i stora kostnader för samhället och instabilitet på arbetsmarknaden. För att motverka detta vill vi att fredsplikt skall gälla där kollektivavtal finns. Det behöver finnas en proportionalitet mellan konfliktåtgärder och skada på samhällsviktiga funktioner, riktigt stora konflikter ska kunna lösas genom medling."
    ],
    "title": "Arbetsrätt",
    "url": "https://www.liberalerna.se/politik/arbetsratt",
    "fetchDate": "2025-05-25T06:30:37.735Z",
    "party": "L",
    "subject": "jobb"
  },
  "https://www.liberalerna.se/politik/assisterad-befruktning": {
    "opinions": [
      "Liberalerna har gått i täten för att samkönade par och ensamstående ska ha samma möjlighet att adoptera som olikkönade par. Så långt har vi lyckats. Däremot är det fortfarande krångligt för en kvinna som lever med en annan kvinna att erkännas som barnets andra förälder. Vi vill att reglerna för bekräftelse av föräldraskap ska vara lika för alla par.",
      "Liberalerna vill förenkla för alla sorters familjer att bli till. Det har blivit vanligare att barn kommer till genom värdmoderskap (även kallat surrogatmoderskap). Då tar en kvinna emot ett befruktat ägg och föder barnet utan att själv räknas som barnets mor. Alla graviditeter innebär risker, när det gäller värdmödraskap tillkommer risker för utnyttjande av värdmodern eller det ofödda barnet, och dessa risker behöver hanteras. Många söker behandlingen utomlands då regionerna har svårigheter att tillgodose de som behöver det. Liberalerna tycker att värdmoderskap ska tillåtas altruistiskt, inte mot betalning.",
      "Liberalerna har gått i täten för att samkönade par och ensamstående ska ha samma möjlighet att adoptera som olikkönade par. Så långt har vi lyckats, idag är det självklart att familjer ser olika ut. Däremot är det fortfarande krångligt för någon som lever med en person av samma kön att erkännas som barnets andra förälder. Vi vill att reglerna för bekräftelse av föräldraskap ska vara lika för alla par.",
      "Liberalerna vill tillsätta en utredning om värdmoderskapsfrågor där rättigheterna för barn som fötts genom värdmoderskap utomlands till svenska föräldrar kan tillgodoses och flera frågor kring embryodonation, när ett befruktat ägg doneras av ett par eller en ensamståendes kvinna, bland annat hur sparade embryon får användas."
    ],
    "title": "Assisterad befruktning",
    "url": "https://www.liberalerna.se/politik/assisterad-befruktning",
    "fetchDate": "2025-05-25T06:30:36.925Z",
    "party": "L",
    "subject": "vard-och-omsorg"
  },
  "https://www.liberalerna.se/politik/anpassad-skola": {
    "opinions": [
      "Kunskap är biljetten vidare i livet. Vi vill att alla barn ska ha rätt att lära sig och utvecklas. Den anpassade skolan ger elever med intellektuell funktionsnedsättning möjlighet att studera efter egna förutsättningar. Det ska alltid ske en utredning före placering på anpassad skola. Liberalerna vill utveckla och förbättra den anpassade skolan.",
      "Anpassade grund- och gymnasieskolor ska finnas i eller nära andra skolor och eleverna ska kunna delta i varandras aktiviteter. Bristande fysisk tillgänglighet är aldrig ett godtagbart skäl att placera en elev i en särskild skola. Även föräldrar med funktionsnedsättning begränsas i sitt fria val av skola för sina barn när skollokaler inte är anpassade.",
      "Den anpassade skolan får inte bli en återvändsgränd för eleverna. I dag är det svårt för den som har gått i gymnasiesärskolan att studera vidare. De flesta utbildningsvägar är stängda, och det är svårt för studenterna att läsa i så pass högt tempo att de kan få studiemedel. Det behövs fler anpassade utbildningar och reglerna för studiestöd behöver anpassas.",
      "Barn med funktionsnedsättning har samma rätt som andra barn att delta i skolans alla ämnen, lära sig och utvecklas. Ett ämne där det slarvas är idrott och hälsa. Det är skolans ansvar att anpassa undervisningen och lärare i idrott och hälsa ska få fortbildning för att alla elever ska kunna delta på sina villkor."
    ],
    "title": "Anpassad skola",
    "url": "https://www.liberalerna.se/politik/anpassad-skola",
    "fetchDate": "2025-05-25T06:30:36.392Z",
    "party": "L",
    "subject": "utbildning"
  },
  "https://www.liberalerna.se/politik/bistand": {
    "opinions": [
      "Det svenska biståndet är en viktig del i att bekämpa ofrihet och främja demokrati världen över. Liberalerna vill se bistånd som motsvarar 1 procent av BNI och har som grundsats att skydda de mänskliga fri- och rättigheterna som finns i FN:s deklaration och Europakonventionen. Det svenska och europeiska biståndet ska ha som överordnat mål att bidra till demokratisering och respekt för mänskliga rättigheter.",
      "Ukrainas kamp mot Ryssland är den enskilt viktigaste utrikespolitiska frågan för Sverige. Stödet till Ukraina behöver prioriteras och stärkas kraftigt från såväl Sverige som EU. Ukraina kämpar för sin egen demokrati och för hela Europas säkerhet.",
      "Svenskt bistånd ska gå till organisationer och institutioner som kämpar för frihet och demokrati – aldrig till diktaturer. Att ställa krav är att bry sig. Vårt bistånd ska villkoras med krav på demokratiska framsteg. När det är staten som står för förtrycket ska vårt bistånd gå till de människor och organisationer som bekämpar dem. Stater som går i demokratisk riktning ska belönas för detta enligt mer-för-mer-principen.",
      "Sverige kan visa vägen. Vi är ett fritt och demokratiskt land som vågar gå före i frågor som uppfattas som känsliga. Exempel på sådana frågor är kvinnors och HBTQI-personers rättigheter, kampen mot barnäktenskap och beskyddandet av pressfriheten. Sverige kan inte göra allt själva, men vi kan göra vår del och genom det sporra andra länder till att också ta sitt ansvar.",
      "Ett brett bistånd ger bäst skydd. Svenskt bistånd kan bidra till många olika former av positiv utveckling. Klimatbistånd kan bromsa klimatförändringarna genom att hjälpa andra länder bort från ett beroende av fossila bränslen. Ett starkt humanitärt bistånd hjälper de som är allra mest utsatta. Liberalerna tar kampen mot ofriheten på alla fronter.",
      " "
    ],
    "title": "Bistånd",
    "url": "https://www.liberalerna.se/politik/bistand",
    "fetchDate": "2025-05-25T06:30:36.731Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/barnaktenskap": {
    "opinions": [
      "Det har under lång tid funnits en mängd kryphål för att äktenskap där en av parterna är under 18 år erkänts, trots att det är olagligt att gifta sig med ett barn i Sverige. Om barn blivit bortgifta i sitt hemland händer det att svenska myndigheter räknar dem som gifta. För Liberalerna är det mycket enkelt. Ett barnäktenskap ska aldrig erkännas i Sverige. De som arrangerar ett ska få kännbara straff.",
      "För oss liberaler är det självklart att alla barn har samma rättigheter i Sverige. Vi vill skärpa lagen så att inget barn under 18 år ska räknas som gift i vårt land. Myndigheter ska inte heller på andra sätt hjälpa till att upprätthålla barnäktenskap. Till exempel ska asylsökande bortgifta barn räknas som barn – inte placeras ihop med sin vuxna make.",
      "Barnäktenskap handlar så gott som alltid om flickor som gifts bort med vuxna män. Vi måste se detta som en viktig fråga om jämställdhet och om flickors rättigheter. Samhällets signaler ska vara tydliga även när det gäller flickor från andra länder och kulturer.",
      "Myndigheternas möjligheter att stödja utsatta barn och unga måste bli bättre. Det kan gälla allt från beskyddade till att det en skolelev berättar för sin skolsköterska inte behöver nå föräldrarna. För att stärka barn och unga ska de tidigt få kunskap om sina rättigheter. De ska veta att samhället står på deras sida.",
      "Att tvinga ett barn att ingå i ett äktenskap ska vara ett grovt brott. Lagen om barnäktenskapsbrott behöver stärkas. Än i dag kan man medverka till ett barnäktenskap ostraffat. Även försök till vilseledande till tvångsäktenskapsresa ska kriminaliseras, därtill ska den som tar hjälp av någon för att ordna ett barnäktenskap också straffas. Att frånta någon dess barndom ska ses som det allvarliga brott det är."
    ],
    "title": "Barnäktenskap",
    "url": "https://www.liberalerna.se/politik/barnaktenskap",
    "fetchDate": "2023-09-17T17:52:43.606Z",
    "party": "L",
    "subject": "familjen"
  },
  "https://www.liberalerna.se/politik/biologisk-mangfald": {
    "opinions": [
      "Till att börja med behöver vi slå fast att vårt samhälle vilar på ekosystemtjänster. Pollinering, vattenrening och bördig jord är exempel på funktioner som naturen tillhandahåller utan att vi alltid märker det. I själva verket kan vi inte veta vilka resurser eller genetiska egenskaper vi kommer att behöva i framtiden. Därför måste vi agera ansvarsfullt redan nu.",
      "Vi har alltså ett egenintresse av att skydda växter och djur. Samtidigt har vi ett moraliskt ansvar att lämna över välmående ekosystem och ekologisk balans till kommande generationer.",
      " ",
      "Den mest skyddsvärda naturen ska vi bevara genom naturreservat och nationalparker. Särskilt hotade arter ska vi fridlysa. Detta innebär att både arterna och de livsmiljöer de är beroende av måste få ett långsiktigt skydd.",
      "Klimatförändringarna sätter dessutom hård press på många ekosystem. Arter behöver kunna förflytta sig när temperatur och livsvillkor förändras. Därför krävs större och mer sammanhängande habitat med stor geografisk utbredning. På så sätt stärker vi motståndskraften i naturen.",
      " ",
      "Samtidigt som vi skyddar värdefulla områden måste vi utveckla det brukade landskapet. Skogen är viktig för svensk ekonomi eftersom den ger förnybara material, textilier, kemiska produkter och bränslen. I skogen finns emellertid också majoriteten av de hotade arterna.",
      "Detta går att förena. Ett aktivt och hållbart skogsbruk kan kombineras med starkt artskydd, förutsatt att vi tar hänsyn till naturvärden och bevarar viktiga miljöer. En stark äganderätt är därför en förutsättning för långsiktigt ansvarstagande. När markägare har tydliga och stabila villkor ökar också incitamenten att vårda och utveckla naturvärden.",
      " ",
      "I jordbrukslandskapet behöver vi stärka den biologiska mångfalden mellan åkrarna. När grödorna inte blommar saknar pollinerande insekter, fåglar och andra arter föda och skydd. Därför bör fler kantzoner och ekologiska öar anläggas i landskapet.",
      "Sådana inslag skapar livsutrymme för fler arter och bidrar samtidigt till ett mer motståndskraftigt jordbruk. På så sätt förenar vi livsmedelsproduktion med naturhänsyn.",
      " ",
      "Utsläppen av gifter och gödningsämnen i vattendrag, sjöar och hav måste minska. Övergödning och miljögifter hotar både arter och människors hälsa. Därför behöver vi stärka arbetet med att minska utsläppen vid källan.",
      "Värdefulla vattenområden ska dessutom skyddas som marina reservat. Genom att skydda känsliga miljöer kan vi återuppbygga fiskbestånd och bevara unika ekosystem.",
      " ",
      " ",
      "Varför är biologisk mångfald viktig för människor?\nDärför att vi är beroende av naturens ekosystemtjänster, såsom pollinering, rent vatten och bördig jord. Utan fungerande ekosystem hotas både vår ekonomi och vår livskvalitet.",
      "Hur kan skogsbruk och artskydd fungera tillsammans?\nGenom att kombinera aktivt brukande med hänsyn till naturvärden, skydd av särskilt värdefulla områden och långsiktiga spelregler för markägare.",
      "Varför behövs större sammanhängande naturområden?\nKlimatförändringarna gör att arter måste kunna röra sig och anpassa sig. Sammanhängande habitat ökar deras chanser att överleva.",
      "Vad betyder stark äganderätt i detta sammanhang?\nDet innebär tydliga och stabila villkor för markägare, vilket skapar ansvar och incitament att förvalta naturen långsiktigt och hållbart."
    ],
    "title": "Biologisk mångfald",
    "url": "https://www.liberalerna.se/politik/biologisk-mangfald",
    "fetchDate": "2026-03-02T07:04:47.645Z",
    "party": "L",
    "subject": "miljo-och-klimat"
  },
  "https://www.liberalerna.se/politik/betyg": {
    "opinions": [
      "Kunskap är biljetten vidare i livet. Liberalerna har infört både betyg och nationella prov i den svenska skolan. Vi tror att tydliga mål och kunskapskrav är viktigt för en likvärdig skola. Elevernas framtid ska inte avgöras av deras bakgrund, därför ska alla elever bedömas utifrån sina kunskaper i skolan. Genom prov och betyg kan även elever som riskerar att inte lyckas i skolan fångas upp i god tid.",
      "Liberalerna vill att kunskap ska stå i fokus i skolan. Att slopa betyg och prov i skolan i jämlikhetens namn riskerar ge motsatt effekt, då annat än elevens faktiska kunskap riskerar få ökad betydelse. Liberalerna återinförde kunskapsmål i grundskolans lågstadium, då vi ser det som viktigt att alla elever möts av ett likvärdigt kunskapsfokus i skolan.",
      "Dagens betygssystem är inte rättvisande. Vilket betyg en elev får ska inte bero på vilken skola eller lärare den har, utan på vilka kunskaper eleven faktiskt har. Men betygsinflation och glädjebetyg har blivit så utbredda att systemet har förlorat sin trovärdighet – därför krävs en genomgripande reform. Alltför många elever slås i dag ut redan innan gymnasiet på grund av den skarpa F-gränsen. Den bör ersättas med ett mer nyanserat och rättvist system. Samtidigt behöver de nationella proven ges en tyngre roll vid betygssättning, och i högre grad rättas centralt för att säkra likvärdigheten.",
      "Liberalerna har också varit pådrivande för att återinföra ämnesbetygen i gymnasieskolan. De börjar användas den 1 juli 2025. Vi menar att på samma sätt som det är slutbetygen i årskurs 9 som elever använder för att söka till gymnasiet, bör det vara slutbetygen i gymnasiet som elever använder för att söka till högskolan."
    ],
    "title": "Betyg / Nationella prov",
    "url": "https://www.liberalerna.se/politik/betyg",
    "fetchDate": "2025-05-25T06:30:35.612Z",
    "party": "L",
    "subject": "utbildning"
  },
  "https://www.liberalerna.se/politik/barns-rattigheter-2": {
    "opinions": [
      "Alla barn förtjänar en bra start i livet med kärlek, trygghet, omsorg och hjälp på vägen till vuxenlivet. För en del barn och ungdomar är livet dock inte så enkelt. När föräldrarna brister i sin omsorg måste samhället finnas där. Kommunernas socialtjänst har det yttersta ansvaret för att säkra att barn som far illa får skydd och stöd.",
      "I alla frågor som rör barn ska barnets bästa alltid vara utgångspunkten. FN:s konvention om barnets rättigheter är idag svensk lag men mer behöver göras för att se till att konventionen till fullo förverkligas. Barn måste få komma bättre till tals än vad de gör idag och vuxenvärlden måste bli bättre på att lyssna på barnen och ta in vad de säger.",
      "Barns rättigheter i vården måste tas vara på bättre. Barn ska få tillgång till den vård de behöver, kunna vara delaktiga i sin vård och få inflytande i takt med ålder och mognad.",
      "Barnrätten måste alltid gå före föräldrarätten. Familjelagstiftningen måste utgå mer från barnens perspektiv än vad som görs idag. Därför vill vi komplettera föräldrabalken med en barnbalk.",
      "Inget barn i Sverige ska fara illa. Därför fortsätter vi driva kampen mot alla former av våld mot barn inklusive hedersförtryck och för att stärka alla barns rättigheter.",
      "Utsatta barn ska få hjälp och stöd att hitta rätt igen och barn som befinner sig i samhällets vård måste alltid få tillgång till rättigheter de har rätt till. Tidig upptäck av barn som behöver samhällets extra stöd är fundamentalt för att hjälpen ska bli så bra som möjlig. BVC och socialtjänsten behöver därför förstärka sina hembesöksprogram och förskolan måste bli bättre på att upptäcka vilka barn som far illa. Samhället ska alltid stå på barnets sida.",
      " "
    ],
    "title": "Barns rättigheter",
    "url": "https://www.liberalerna.se/politik/barns-rattigheter-2",
    "fetchDate": "2025-05-25T06:30:37.405Z",
    "party": "L",
    "subject": "familjen"
  },
  "https://www.liberalerna.se/politik/biobranslen": {
    "opinions": [
      "Biobränslen som produceras hållbart har stor potential att ersätta fossila bränslen. En stor del av industrins, transportsektorns och fjärrvärmens användning av fossila bränslen är redan utbytt mot biobränslen. Framåt behöver vi börja frigöra biobränslen till användning där det är ont om alternativ – flyg, sjöfart, jordbruksmaskiner och tunga transporter långt från de stora vägarna.",
      "En dryg fjärdedel av Sveriges energiförsörjning utgörs idag av biobränslen. Andelen har ökat stadigt över tid på oljans bekostnad. Samtidigt har skogen fortsatt växa och binder allt mer kol.",
      "Det finns möjlighet att öka produktionen av biobränslen från skogsråvara men också från jordbrukets restprodukter. Det mesta av biomassan eldas idag i pappersbruken och i fjärrvärmeverken. Ganska lite blir drivmedel. Reduktionsplikten kräver att biobränslen blandas in i bensin och diesel för att minska utsläppen. Men trots våra goda förutsättningar har vi en mycket blygsam produktion i landet. Det måste ändras. Det är inte rimligt att Sverige importerar biobränslen.",
      "Biogasproduktionen behöver öka. När gödsel blir till biogas minskar klimatgasutsläppen kraftigt. När biogasen sedan ersätter fossila bränslen uppstår ytterligare klimatnytta. Mycket mer biogas borde produceras i Sverige. Det behövs också en konkret plan för att fasa ut den fossila gasen och gasolen.",
      "Behovet av biobränslen är långt större än vad som går att producera hållbart. Biomassan måste därför användas smartare. Biobränslen ska inte användas där det finns bra alternativ, till exempel genom elektrifiering. Istället ska de användas där de verkligen behövs och där värdet av dem är som störst – till flyget, sjöfarten, jordbruksmaskiner och tunga transporter långt från de stora vägarna."
    ],
    "title": "Biobränslen",
    "url": "https://www.liberalerna.se/politik/biobranslen",
    "fetchDate": "2023-09-17T17:52:42.335Z",
    "party": "L",
    "subject": "energi"
  },
  "https://www.liberalerna.se/politik/cykling": {
    "opinions": [
      "Allt fler upptäcker hur smidigt det är att cykla, samtidigt som det är bra för hälsan och miljön. Men dagens trafiksystem är inte anpassat till den växande cyklismen. Det skapar otrygghet när cyklar, bilar och gående trängs i samma gaturum och det finns för få cykelbanor i städerna och mellan olika samhällen. Vi vill ändra på detta så att det blir lättare och tryggare att cykla. Nätet av cykelbanor måste byggas ut och trafikreglerna anpassas för en säker trafikmiljö. ",
      "Cykeln är idag ett självklart alternativ i många människors vardag. Ett problem för många cyklister är att det finns alltför många ogenomtänkta trafikmiljöer och inte någon sammanhållen cykelplanering. Det är inte rimligt att standarden på cykelvägarna försämras vid en kommungräns. Vi vill se flera sammanhängande regionala cykelstråk för att göra det lättare att cykla långa sträckor. ",
      "Det måste bli enklare att ta med cykeln i kollektivtrafiken. Detta är något som avgörs i respektive region, men Liberalerna är ofta pådrivande. Kombinationen av kollektivtrafik och cykel innebär ett verkligt alternativ till bilen. Ju fler som kan ta med cykeln i kollektivtrafiken, desto fler kan låta bilen stå. ",
      "Cyklisternas säkerhet måste öka. Det har visat sig att där motorfordon och cyklister delar vägbana ökar risken för cykelolyckor vid omkörning. Inför ett hastighetsberoende avstånd vid omkörning av cyklister. De tyska regler som föreskriver att omkörning av cyklister endast får göras med ett säkerhetsavstånd på minst 1,5 meter i tätorter och 2 meter utanför tätorter, skulle kunna stå som modell.",
      "Cyklister behöver, precis som bilister, tydlig skyltning som underlättar orienteringen. Staten bör samverka med kommunerna så att skyltningen ges en enhetlig utformning i hela landet. Elsparkcykeln är ett klimatsmart sätt att resa samtidigt som det behövs ett väl fungerande regelverk för att undvika dess negativa effekter för gångtrafikanter, framför allt i stadsmiljön.",
      " "
    ],
    "title": "Cykling",
    "url": "https://www.liberalerna.se/politik/cykling",
    "fetchDate": "2025-05-25T06:30:37.250Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/cirkular-ekonomi": {
    "opinions": [
      "Cirkulär ekonomi handlar om att minska slöseriet med jordens resurser. Produkter ska vara tillverkade för att hålla. De ska kunna repareras och materialen de är tillverkade av ska gå att enkelt att återvinna. En effektivare användning av material gör det möjligt att leva rika liv inom planetens gränser. EU-samarbetet är mycket kraftfullt för att åstadkomma den förändring som krävs.",
      "Cirkulär ekonomi handlar om att minska slöseriet med jordens resurser. Produkter ska vara tillverkade för att hålla. De ska kunna repareras och materialen de är tillverkade av ska gå att enkelt att återvinna. En effektivare användning av material gör det möjligt för oss att leva rika liv utan att föröda naturen.",
      "Människor vill kunna minska och påverka sin egen resursförbrukning och sin klimatpåverkan. Man vill hellre laga, sälja eller skänka bort än slänga. Människor kräver i allt högre uträckning hållbara produkter. I inköpsögonblicket behövs tydlig information om produkters miljö- och klimatpåverkan, om hur de ska repareras och hur de ska återvinnas. Det ska framgå hur länge mjukvaror som behövs för att en produkt ska fungera kommer att underhållas och det ska framgå vilka reservdelar som finns att köpa och hur länge dessa kommer att tillhandahållas.",
      "Vi kommer alltid att behöva gruvor, virke från skogen och andra resurser från naturen, inte minst krävs det för att vi ska lyckas fasa ut kol, olja och gas. Men vi måste bli mycket bättre på att använda de material vi utvunnit. EU:s arbete på det här området är mycket viktigt. Styrkan i att 27 länder har samma regler för produkter är enorm."
    ],
    "title": "Cirkulär ekonomi",
    "url": "https://www.liberalerna.se/politik/cirkular-ekonomi",
    "fetchDate": "2023-09-17T17:52:37.006Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/demokrati": {
    "opinions": [
      "De senaste årtiondena har demokratin pressats tillbaka, både globalt och i Europa. Även om demokratin fungerar bra i Sverige är den inte osårbar. I ett krisläge skulle den svenska demokratin snabbt kunna avvecklas. Därför arbetar vi liberaler för att stärka skyddet för demokratin i Sverige och i EU, och vi vill öka stödet till demokratiförkämpar i ofria länder.",
      "Liberalismen föddes ur arbetet för demokrati och frihet. När du står bakom valskärmen med valsedlar och kuvert, har du bokstavligen makten i din hand. Det är en frihet värd att försvaras. Men i dag är grundlagen så svag att det skulle gå fort att avskaffa Sveriges demokrati i ett krisläge. Liberalerna vill stärka grundlagsskyddet för demokratin som system.",
      "I en demokrati måste individens rättigheter skyddas, så att statens makt inte missbrukas. I många länder finns det författningsdomstolar som ser till att det inte införs lagar och regler som kränker de rättigheter som skyddas i grundlagen. Det är dags att Sverige också inför en författningsdomstol.",
      "Demokrati är det enda system som kan förenas med mänskliga fri- och rättigheter. Sveriges utrikespolitik ska arbeta aktivt för demokratisering och vi ska ge ökat stöd till demokratiförkämpar i ofria länder. Jämställdhet och respekt för hbtqi-personer och minoritetsgrupper är en del av demokratin.",
      "Europeiska unionen bygger på demokratin. När medlemsländer kränker rättsstaten och människors fri- och rättigheter måste EU agera kraftfullt. EU ska inte skicka en euro till regeringar som vägrar följa demokratiska principer. I mycket allvarliga fall ska landet förlora sin rösträtt i EU:s ministerråd."
    ],
    "title": "Demokrati",
    "url": "https://www.liberalerna.se/politik/demokrati",
    "fetchDate": "2025-05-25T06:30:36.327Z",
    "party": "L",
    "subject": "lag-och-ratt"
  },
  "https://www.liberalerna.se/politik/diskriminering": {
    "opinions": [
      "Diskriminering går emot hela vår ideologi. Som liberaler vet vi att människor är komplexa och unika. Att bli illa bemött för sitt kön, ålder, sexuella läggning, funktionsvariation eller annan diskrimineringsgrund är att frånta någon en del av deras mänsklighet. Diskriminering kan aldrig accepteras, varken i krogkön eller på arbetsmarknaden.",
      "När någon diskrimineras drabbas inte bara den personen hårt, utan hela samhället. Vi går miste om att de mest kompetenta anställs och att de mest utsatta får hjälp.",
      "Skolor och arbetsgivare har ett stort ansvar. Det ska inte krävas ett metoo-upprop för att påtala problem – vi måste göra det enklare att tipsa och göra anmälningar om diskriminering, trakasserier och andra missförhållanden. Den som vågar anmäla ska också kunna vara trygg att det vid behov kan hanteras anonymt.",
      "Våra gemensamma resurser ska inte stötta diskriminering. En förening som tar emot skattepengar ska direkt sluta få pengar om diskriminering uppdagas. Därtill har dagens diskrimineringslag funnits i snart tio år, utan att utvärderas. Vi vet inte huruvida den faktiskt är effektiv för att hjälpa utsatta. Det är dags att Utreda lagstiftningens effektivitet.",
      "Studier visar att en person med ett arabiskklingande namn har hälften så stor chans att få komma på en arbetsintervju. Den som drabbas av negativ särbehandling ska kunna få hjälp att få upprättelse till exempel av Diskrimineringsombudsmannen. Det ska kosta att diskriminera."
    ],
    "title": "Diskriminering",
    "url": "https://www.liberalerna.se/politik/diskriminering",
    "fetchDate": "2023-09-17T17:52:41.430Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/djurskydd": {
    "opinions": [
      "Vi människor föder upp djur för mat, forskning och sällskap. Vi anser att vi kan ta oss den rätten, men den förutsätter att vi tar fullt ansvar för djurens välfärd. Därför ska djur kunna leva så naturligt som möjligt, hålla sig friska och slippa onödigt lidande.",
      " ",
      "Djur mår bäst när de kan bete sig naturligt. Det innebär exempelvis att kor ska beta, grisar ska kunna böka och djur som lever i vatten ska ha tillgång till vatten att simma i. På samma sätt ska djur i sjöar och hav slippa övergivna fiskeredskap och annat skräp som orsakar skador.",
      "Betesrätten för svenska mjölkkor är en kvalitetsstämpel för svenskt jordbruk. Liberalerna har därför försvarat beteskravet och kommer fortsatt att värna det. Att kor får vara ute och beta är en självklar del av ett gott djurskydd.",
      " ",
      "All djurhållning ska garantera djuren ett värdigt liv och en anständig död. För att säkerställa detta behöver ansvariga myndigheter följa upp och kontrollera att lagar och EU-regler efterlevs. Kontrollen ska därför skärpas.",
      "Samtidigt ska Sverige driva på för att stärka djurskyddet i hela EU. När fler länder höjer sina krav, förbättrar detta djurens villkor, och konkurrensen mellan lantbrukare blir mer rättvis.",
      " ",
      "Djurtransporter innebär påfrestningar. Därför vill vi begränsa transporterna så långt som möjligt. I stället för att transportera levande djur bör man i större utsträckning transportera kött.",
      "Vi vill också förbättra möjligheterna att använda mobila och mindre slakterier. På så sätt kan fler djur slaktas nära den plats där de föds upp. Dessutom ska man fastställa en tydlig tidsgräns för djurtransporter för varje djurart, så att djur inte blir utsatta för långa och plågsamma resor.",
      " ",
      "Användningen av antibiotika i djurhållningen måste minska. Utvecklingen av antibiotikaresistens utgör ett allvarligt hot mot folkhälsan. Därför ska antibiotika endast användas efter medicinsk bedömning.",
      "Djurhållningen ska vara organiserad så att djuren håller sig friska genom god omsorg och bra miljöer. Sverige ska dessutom arbeta aktivt inom EU och globalt för en ansvarsfull antibiotikaanvändning.",
      " ",
      " ",
      "Varför är beteskravet viktigt?\nBeteskravet säkerställer att mjölkkor får möjlighet att bete sig naturligt. Det stärker djurens välfärd och bidrar samtidigt till ett hållbart och kvalitativt jordbruk.",
      "Varför vill Liberalerna begränsa djurtransporter?\nLånga transporter orsakar stress och lidande. Kortare transporter och fler lokala slakterier minskar påfrestningarna för djuren.",
      "Varför ska Sverige driva frågan i EU?\nDjurskyddet skulle stäkas mest effektivt när flera länder höjer sina krav. Det förbättrar villkoren för djuren och skapar mer rättvisa konkurrensvillkor inom unionen."
    ],
    "title": "Djurskydd",
    "url": "https://www.liberalerna.se/politik/djurskydd",
    "fetchDate": "2026-03-02T07:04:45.714Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/ekonomi": {
    "opinions": [
      "Det ska löna sig att arbeta, starta företag och utbilda sig. Fler ska få förutsättningar att ta ansvar för sin egen försörjning. Det ska finnas incitament att ta risker, vara entreprenör och tänka nytt. Människor ska försörja sig själva så långt som möjligt. Därför vill Liberalerna se ett egenförsörjningsmål, ett reformerat försörjningsstöd, skattesänkningar för fler i arbete och regelförenklingar för morgondagens företag.",
      "Sverige ska vara ett öppet, fritt land som erbjuder kreativa miljöer och som lockar till sig människor, idéer och kapital. Ett land där fler kan förverkliga sina drömmar och samtidigt veta att den som har det svårt får nya chanser att komma igen. Tillväxt genom innovation och utveckling – det skapar ett Sverige som har invånare med framtidstro.",
      "Efter en lång tid med stram finanspolitik har Sverige stora investeringsbehov, inte minst i skolan, klimatomställningen och äldreomsorgen. Precis som den som studerar ofta tar CSN-lån för att investera i sig själv vill Liberalerna investera i Sverige.",
      "Sverige behöver ett skattesystem som är enkelt och överskådligt, som uppmuntrar arbete, integration, utbildning och sparande och som möter klimatkrisen. Sverige är ett av de länder i västvärlden där skatten äter upp störst andel av löneökningen. Genom skattesystemet kan vi bygga Sverige till en grön kunskapsnation. Liberalerna vill förbättra och förenkla skattesystemet genom en bred skattereform.",
      "Ekonomin behöver bli större. Svensk tillväxt behöver stärkas med reformer som möjliggör för fler företag att växa. En av nycklarna är att Sverige går från basic till premium i det europeiska samarbetet och inför euron.",
      " "
    ],
    "title": "Ekonomi",
    "url": "https://www.liberalerna.se/politik/ekonomi",
    "fetchDate": "2025-05-25T06:30:38.057Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/eu-europeiska-unionen": {
    "opinions": [
      "I en orolig omvärld måste Europa hålla ihop för att lösa stora samhällsproblem. Ett starkt och enat EU är vårt viktigaste vapen mot Putins Ryssland, för att klara klimatomställningen och besegra gängen. För vår säkerhet, trygghet och frihet.",
      "Europas liberala värderingar är hotade. Rysslands fullskaliga invasion av Ukraina är ett hot mot hela det fria Europa och partier både till höger och vänster vill försvaga Europasamarbetet. EU:s viktigaste uppgift just nu är att säkerställa att Ukraina vinner kriget och att Ryssland förlorar. Friheten måste försvaras, och vi liberaler går främst i ledet för ett starkare Europa. ",
      "Det är bara tillsammans vi kan lösa de utmaningar som Europa står inför. Att klara klimatomställningen och att på allvar ta upp kampen mot den organiserade brottsligheten som har förgreningar långt utanför vårt eget land. Vi behöver satsa mer tillsammans på kunskap och forskning för att stärka Europas konkurrenskraft. Vi behöver jobba ihop i EU för att stärka vårt civila och militära försvar, och vi står tillsammans upp för global frihandel. På alla dessa områden är mer samarbete helt nödvändigt för att lösa stora samhällsproblem.",
      "Ska vi lyckas med det behöver EU förändras, så att skattepengar används på bästa möjliga sätt, att det blir enklare att fatta beslut och att EU får större muskler på flera områden. Sanktionerna mot EU-länder som kränker pressfrihet, HBTQI-rättigheter och rättsstaten måste skärpas. Och vi vill att Sverige ska vara med i samarbetet fullt ut och införa euron som valuta. Med ett starkare Europa får vi ett starkare Sverige.",
      "Liberalernas ledamot i Europaparlamentet, Karin Karlsbro, sitter i den liberala partigruppen Renew Europe."
    ],
    "title": "Europeiska unionen",
    "url": "https://www.liberalerna.se/politik/eu-europeiska-unionen",
    "fetchDate": "2025-05-31T06:30:41.867Z",
    "party": "L",
    "subject": "europa"
  },
  "https://www.liberalerna.se/politik/elevhalsa": {
    "opinions": [
      "Elever som mår dåligt eller lider av psykisk ohälsa behöver stöd. Elever som är trygga och mår bra presterar bättre i skolan. Elevhälsan fyller en viktig funktion. Det är därför vi menar att en satsning på en utbyggd elevhälsa kommer att hjälpa fler elever att prestera och lyckas i skolan.",
      "Den psykiska ohälsan och stressen ökar bland barn och unga. Särskilt gäller det unga kvinnor som kan ha orimligt höga krav på sig själva och från sin omgivning. För att alla elever ska ges möjlighet att nå sina kunskapsmål är det viktigt att skolan har möjlighet att hjälpa och stötta dessa elever. Men det är idag alldeles för stora skillnader mellan kommuner och skolor. Det behövs tydligare statliga regler som garanterar elevhälsa och förtydligar dess vårduppdrag.",
      "Elever som mår dåligt slussas alltför ofta mellan olika instanser. Det är särskilt olyckligt med tanke på att de istället borde få hjälp så fort som möjligt. För att motverka att elever i behov av vård faller mellan stolarna vill Liberalerna att alla skolhuvudmän ska ha avtal med sjukvården i syfte att stärka elevhälsoarbetet.",
      "På skolan är det även viktigt att elevvårdsteamen har den kompetens som behövs för att ta hand om olika elever. Liberalerna vill exempelvis att elevhälsan i högre utsträckning ska knyta till sig fler experter, till exempel logopeder.",
      "Elevhälsans uppdrag är brett. Medan vissa elever är i behov av ett plåster, behöver andra elever en famn att känna trygghet i. Det finns elever som älskar skolan lika mycket som de hatar sitt hem. Det är för dem Liberalerna vill att socialtjänsten ska kopplas till skolans elevvårdsteam – sekretessregler får inte bli ett hinder för samverkan och välbehövliga insatser."
    ],
    "title": "Elevhälsa",
    "url": "https://www.liberalerna.se/politik/elevhalsa",
    "fetchDate": "2025-05-25T06:30:35.995Z",
    "party": "L",
    "subject": "utbildning"
  },
  "https://www.liberalerna.se/politik/eu-bra-dig": {
    "opinions": [
      "1. KÄMPAR FÖR FRED I HELA EUROPA",
      "Tack vare EU har det länge varit fred inom unionens gränser – det var därför EU bildades. Sedan Rysslands invasion av Ukraina är freden i Europa hotad. Nu arbetar EU som enad front för att stötta Ukraina i kriget mot Ryssland och utökar sin försvarsförmåga för att fortsätta kämpa för fred i hela Europa. ",
      "2. BEKÄMPAR KLIMATFÖRÄNDRINGARNA",
      "Tack vare EU arbetar medlemsländerna tillsammans för att minska EU:s utsläpp och nå netto nollutsläpp till 2050. Det gemensamma utsläppshandelssystemet gör att det kostar att släppa ut, och reglerna på EU-nivå gör att Europa har renare luft och vattendrag. Onödiga plastprodukter har förbjudits och fler steg ska tas. ",
      "3. BILLIGARE OCH FLER VALMÖJLIGHETER",
      "Tack vare EU har vi friheten att köpa och sälja varor och tjänster utan dyra tullavgifter eller krångliga regler. Du kan nätshoppa från andra länder i Europa, och samma starka konsumentskydd gäller. EU:s frihandelsavtal med omvärlden gör det också billigare och enklare för både privatpersoner och företag att handla med andra länder.",
      "4. ENKLARE OCH BILLIGARE ATT RESA",
      "Tack vare EU behöver du inte visa pass när du reser och slippa långa köer till kontroller på flygplatser och tågstationer. Gemensamma regler för både tåg och flyg gör att du kan känna sig säker på din resa– oavsett om bolaget är svenskt, grekiskt eller irländskt. Samtidigt blir priserna lägre. ",
      "5. BILLIGARE ATT PRATA, SMS:A OCH SURFA",
      "Tack vare den friare europeiska telefonmarknaden och slopade roamingavgifter har priserna på surf och internationella telefonsamtal fallit. Oavsett om du är i Tyskland eller Portugal kan du surfa och ringa fritt, precis som hemma i Sverige. ",
      "6. FLER FÅR SINA MÄNSKLIGA RÄTTIGHETER RESPEKTERADE",
      "Tack vare EU finns ett långtgående arbete för att stärka mänskliga rättigheter i hela unionen. Idag är det vissa medlemsländer som försöker tumma på demokratiska principer och universella rättigheter. Då kan EU dra in ekonomiskt stöd ställa tuffa krav på förändringar. Money talks!",
      "7. ENKLARE FÖR DIG SOM VILL BO, PLUGGA OCH JOBBA UTOMLANDS",
      "Tack vare EU har du rätt att bo och jobba var du vill i hela unionen, och samtidigt behandlas på samma sätt som andra i det land du flyttat till. Det är enklare att studera på universitet i resten av Europa och få stöd för att göra det. ",
      "8. ENKLARE ATT FÅ VÅRD I HELA EUROPA",
      "Tack vare EU-samarbetet har det blivit lättare att få vård för den som blir sjuk på semesterresan. Dessutom kan den som fastnar i en vårdkö i Sverige söka hjälp i något annat EU-land och snabbare få rätt behandling.",
      "9. FRI RÖRLIGHET ÄVEN FÖR FILM OCH SERIER",
      "EU har bestämt att de betaltjänster du har tillgång till i Sverige, ska du också ha tillgång till när du är i ett annat EU-land. Inga problem längre att kolla serier på semestern alltså.",
      "10. LÖSER GEMENSAMMA PROBLEM TILLSAMMANS",
      "Tack vare EU kan små länder samarbeta för att lösa gemensamma utmaningar. Exempelvis under Covid-19-pandemin när EU upphandlade vaccin gemensamt för ett billigare pris och mycket snabbare än om varje land hade gjort det på egen hand. "
    ],
    "title": "EU – bra för dig",
    "url": "https://www.liberalerna.se/politik/eu-bra-dig",
    "fetchDate": "2024-06-02T17:16:21.683Z",
    "party": "L",
    "subject": "europa"
  },
  "https://www.liberalerna.se/politik/enkla-jobb": {
    "opinions": [
      "Den största klyftan i vårt samhälle går mellan de som har ett jobb och de som inte har det. Långtidsarbetslösheten har ökat och Sverige ligger bland de länder med högst arbetslöshet. Det behövs sänkta skatter så det alltid lönar sig att arbeta och nya enkla jobb så fler kan komma i arbete.",
      "Att ha ett jobb att gå till är att vara en del av samhället. Det är i våra fikarum, kontor och mötesrum som Sverige växer.",
      "Ska fler få friheten att ha en egen lön måste det finnas jobb också för den som saknar utbildning, erfarenhet och kontakter. Vi vill införa en ny anställningsform med något lägre ingångslön och avskaffade arbetsgivaravgifter för unga och nyanlända. Vi kallar det för vad det är: ett inträdesjobb.",
      "Det arbetsrättsliga skyddet för anställningsformen motsvarar en provanställning och lönen är 70 procent av lägstalönen inom branschen. Inträdesjobbet ska göra det lättare för den anställde att debutera på den vanliga arbetsmarknaden.",
      "I dag lönar det sig inte att gå från bidrag till jobb. Vi vill ställa krav på att den som får försörjningsstöd också deltar i praktik och utbildning. Samtidigt föreslår vi generösa skattesänkningar för att den som arbetar ska få behålla en större andel av sin lön. Det är riktiga jobb, företagande och tillväxt som är vägen till egenmakt för fler."
    ],
    "title": "Enkla jobb",
    "url": "https://www.liberalerna.se/politik/enkla-jobb",
    "fetchDate": "2025-05-25T06:30:37.722Z",
    "party": "L",
    "subject": "jobb"
  },
  "https://www.liberalerna.se/politik/euron": {
    "opinions": [
      "Stödet för euron ökar. Den svajiga kronkursen svider i plånboken för svenskarna, inte minst med importerad inflation på mat. Men det allvarliga geopolitiska läget är ytterligare en pådrivande faktor. Rysslands brutala anfallskrig mot Ukraina, det aggressiva tonläget från Kina och Trumps nedbrytning av världens frihandelssystem gör att EU måste stå ännu starkare tillsammans. ",
      "EU- och euroländerna är Sveriges viktigaste handelspartners. Varje dag köps och säljs varor och tjänster över Sveriges gränser. Om vi ska underlätta dessa handelsflöden behöver också Sverige införa euron. Men detta handlar i grunden om politik, inte om växelkurser.",
      "Eurosamarbetet har sedan finanskrisen på 10-talet fördjupats och blivit en allt viktigare del av EU, samtidigt som Sverige fortsatt att helt stå utanför. Genom att säga nej till euron har vi medvetet avhänt oss ett stort mått av inflytande över den politik som påverkar jobb och välfärd i vårt land. Det är inte en klok politik.",
      "I en tid av handelskonflikter gör vår svenska krona oss dessutom sårbara. En svag valuta är inte längre en självklar fördel för exportberoende företag. Pengar söker sig till trygga hamnar när det blåser och lämnar mindre valutor som kronan vind för våg. Behovet av en egen centralbank har dessutom minskat i takt med att Sveriges ekonomi blivit allt mer integrerad med resten av Europa och övriga världen. Globala kriser möter vi bäst tillsammans, och ju mer enade EU-länderna står, desto starkare blir vår gemensamma ekonomiska styrka. Ett svenskt medlemskap i euron skulle bidra till den styrkan.",
      "Liberalerna vill ha en euro-option, att Sverige omedelbart sätter igång med de förberedelser som krävs för att snabbt kunna införa euron."
    ],
    "title": "Euron",
    "url": "https://www.liberalerna.se/politik/euron",
    "fetchDate": "2025-05-25T06:30:43.751Z",
    "party": "L",
    "subject": "europa"
  },
  "https://www.liberalerna.se/politik/extremism": {
    "opinions": [
      "Demokratin, åsiktsfriheten och yttrandefriheten ska försvaras. Demokratin kan inte försvaras genom att inskränkas. Därför är Liberalerna mycket skeptiska till förslag om att inskränka yttrandefriheten. Men även om avskyvärda åsikter inte kan förbjudas vill vi att alla extremistiska aktiviteter ska bekämpas resolut inom grundlagens ramar.",
      "Polisens arbete mot alla former av våldsbejakande och våldsutövande extremism behöver utvecklas. Skyddet för gudstjänstlokaler ska stärkas. Polisens hatbrottsarbete måste ges särskild prioritet. Lagarna mot terrorverksamhet har skärpts, men fortfarande finns det luckor. Vi vill att allt samröre med terrorverksamhet ska vara kriminaliserat.",
      "Skolan är inte värdeneutral, utan ska stå för alla människors lika värde. Skolan har en viktig roll i att förebygga antisemitism, antiziganism, islamofobi, afrofobi men även homofobi och andra former av intolerans. Skolan ska vara en frizon från fördomar och hat."
    ],
    "title": "Extremism",
    "url": "https://www.liberalerna.se/politik/extremism",
    "fetchDate": "2025-05-25T06:30:38.240Z",
    "party": "L",
    "subject": "lag-och-ratt"
  },
  "https://www.liberalerna.se/politik/friskolor": {
    "opinions": [
      "Vi står upp för föräldrars och elevers rätt att välja skola – men också att skolan alltid ska vara till för eleverna och aldrig för friskoleägarna. Liberalerna är i grunden positiva till alternativ i skolan och att elever ska kunna välja den profil som passar dem. Valfrihet är bra, men de skolor som föräldrar och elever väljer mellan måste hålla hög kvalitet, följa gemensamma regler och stå upp för skolans uppdrag: att ge varje elev kunskap, bildning och framtidstro. Därför behöver friskolesystemet göras om i grunden.",
      "Barn och föräldrar ska kunna lita på att friskolorna sätter elevernas rätt till kunskaper före ägarnas vinster – det ska inte längre gå att maximera vinster genom att minimera kvalitet. Därför har vi påbörjat en helrenovering av det svenska friskolesystemet. Vi inför vinststopp, inte bara för nya skolor och skolor med brister, utan också för alla de friskolor som vill ta del av statsbidrag för att höja kvaliteten i skolan. Det ska inte längre vara möjligt att tjäna pengar genom att till exempel anställa obehöriga lärare, dra ner på skolböcker eller inte ge eleverna den undervisningstid de har rätt till.",
      "Dagens finansieringssystem har en osund och kostnadsdrivande struktur, som både är orättvis och slår mot kommunerna. Det måste ändras i grunden. Alla elever ska ha likvärdiga förutsättningar och alla elever ska mötas av en skolverksamhet av hög kvalitet.",
      "Liberalerna har som första borgerliga parti tagit ställning för ett förbud mot religiösa friskolor. Religiösa förskolor riskerar att cementera utanförskap och att indoktrinera små barn i religion. Alla förskolor i Sverige bör vara icke-konfessionella.",
      "Liberalerna vill ha ett skolsystem med betydligt skärpta krav på fristående skolor och förskolor, ett system där betygen går att lita på och där varken vinst eller religion tillåts gå före elevernas rätt till en utbildning av hög kvalitet. Statens ansvar för skolan behöver stärkas och de osunda drivkrafterna städas bort."
    ],
    "title": "Friskolor",
    "url": "https://www.liberalerna.se/politik/friskolor",
    "fetchDate": "2025-05-25T06:30:37.945Z",
    "party": "L",
    "subject": "utbildning"
  },
  "https://www.liberalerna.se/politik/familjepolitik": {
    "opinions": [
      "Familjer ser olika ut – och politiken måste utgå från det. Oavsett familjeform ska föräldrar kunna förena arbete med ansvar för barnen. Ett jämställt föräldraskap är bra för barnen, för relationen mellan föräldrarna och för samhället i stort. Därför vill vi modernisera familjepolitiken så att den i större utsträckning uppmuntrar arbete, ansvar och egen försörjning.",
      " ",
      "Liberalerna har länge drivit på för öronmärkta månader i föräldraförsäkringen, exempelvis genom införandet av den första så kallade pappamånaden 1995 och den tredje öronmärkta månaden 2014. Trots detta tar kvinnor fortfarande ut en större del av föräldraledigheten än män.",
      "Mot den bakgrunden vill vi införa en ny modell för föräldraförsäkringen. Familjen ska kunna välja mellan en kortare försäkring med fullt inkomstskydd eller en längre period med lägre ersättning. Detta innebär att fler kvinnor får starkare drivkrafter att tidigare återgå till arbetet, vilket i sin tur ökar jämställdheten och stärker kvinnors ekonomiska självständighet.",
      "Dessutom vill vi förstärka jämställdhetsbonusen. För att stimulera ett mer jämställt uttag av VAB-dagar vill vi höja ersättningen, särskilt under de första fem dagarna då ersättningen ska uppgå till 90 procent av lönen. På så sätt skapar vi tydliga incitament för ett delat ansvar.",
      "För att underlätta för fler föräldrar att engagera sig i barnens skolgång vill vi även införa rätt till två dagars betald ledighet per år för skolrelaterade tillfällen, såsom utvecklingssamtal.",
      " ",
      "Barnfamiljer behöver goda ekonomiska villkor. Därför vill vi införa ett barnavdrag på 10 000 kronor per barn och år. Ett sådant avdrag ger familjer större ekonomisk frihet och bättre möjligheter att forma sin vardag efter egna behov.",
      "Sammantaget stärker detta arbetslinjen, eftersom politiken ska göra det mer lönsamt att arbeta och samtidigt underlätta familjelivet.",
      " ",
      "En fullt utbyggd och offentligt finansierad förskola ska erbjuda trygg omsorg och stimulera barns utveckling. Förskolan har dessutom ett viktigt kompensatoriskt uppdrag, särskilt när det gäller språkutveckling och tidiga kunskaper.",
      "Därför vill vi stärka språkförskolor och öka kunskapsfokuset. I dag har barn till föräldralediga och arbetslösa rätt till 15 timmar förskola i veckan. Vi vill utöka denna rätt till 30 timmar per vecka, eftersom tidiga insatser gör skillnad för barns möjligheter längre fram i livet. Vidare ska föräldrar som arbetar på obekväm arbetstid kunna få tillgång till omsorg när de behöver det.",
      " ",
      "Familjer kan se ut på många olika sätt. Även om stora framsteg har skett återstår förändringar i lagstiftningen för att fullt ut säkerställa lika rättigheter oavsett sexuell läggning eller könsidentitet.",
      "Föräldraförsäkringen ska fungera för regnbågsfamiljer och för familjer där föräldrar har separerat och bildat nya relationer. Liberalerna har bidragit till att den överlåtbara föräldrapenningen nu kan ges till vårdnadshavarens make, maka, sambo eller registrerade partner som inte är vårdnadshavare. Detta innebär att fler vuxna som faktiskt tar ansvar för barnet också får möjlighet att vara lediga.",
      " ",
      "För att förebygga våld mot barn behöver samhället ge stöd i tid. Därför vill vi att alla kommuner ska erbjuda föräldrastöd och utöka möjligheten till hembesök. Lika viktigt är att det finns familjecentraler i hela landet, där öppen förskola, socialtjänst samt mödra- och barnhälsovård samverkar nära varandra.",
      "Tidiga insatser stärker både barnens trygghet och föräldrarnas förmåga att hantera svåra situationer.",
      " ",
      "I likhet med VAB ska den som vårdar en äldre förälder inte tvingas gå ner i arbetstid eller drabbas av försämrad ekonomi. Därför vill vi införa möjlighet att ta ut upp till 50 VAF-dagar när en förälder har fyllt 75 år, eller tidigare efter läkares bedömning.",
      "Detta ger vuxna barn bättre förutsättningar att ta ansvar för sina anhöriga utan att behöva välja mellan arbete och omsorg.",
      " ",
      "• Införa en ny modell för föräldraförsäkringen med val mellan kortare tid med fullt inkomstskydd eller längre tid med lägre ersättning\n• Förstärka jämställdhetsbonusen\n• Höja ersättningen för VAB, med 90 procent av lönen de första fem dagarna\n• Införa rätt till två dagars betald ledighet för skolrelaterade tillfällen\n• Införa ett barnavdrag på 10 000 kronor per barn och år\n• Utöka rätten till förskola för barn till föräldralediga och arbetslösa till 30 timmar per vecka\n• Säkerställa att föräldraförsäkringen fungerar för alla familjetyper\n• Införa möjlighet till upp till 50 VAF-dagar för vård av äldre förälder\n• Säkerställa föräldrastöd och familjecentraler i alla kommuner",
      " ",
      "Varför vill Liberalerna förändra föräldraförsäkringen?\nEftersom uttaget fortfarande är ojämnt. En mer flexibel modell med tydliga incitament stärker jämställdheten och kvinnors ekonomiska självständighet.",
      "Vad innebär barnavdraget?\nDet är ett skatteavdrag på 10 000 kronor per barn och år som ger barnfamiljer större ekonomiskt utrymme.",
      "Varför vill ni utöka rätten till förskola?\nTidiga insatser, särskilt för språkutveckling och kunskap, stärker barns möjligheter längre fram i livet.",
      "Vad är VAF?\nVAF innebär att vuxna barn kan ta ledigt för att vårda en äldre förälder, på liknande sätt som VAB fungerar för barn."
    ],
    "title": "Familjepolitik",
    "url": "https://www.liberalerna.se/politik/familjepolitik",
    "fetchDate": "2026-03-02T07:04:47.650Z",
    "party": "L",
    "subject": "familjen"
  },
  "https://www.liberalerna.se/politik/fiske": {
    "opinions": [
      "Grunden för en stabil och lönsam fiskenäring är att fisket sker inom biologiskt säkra gränser. Om uttaget överstiger vad bestånden tål minskar reproduktionen, vilket i sin tur hotar både ekosystemen och framtida fångster. Därför måste fisket begränsas till nivåer som forskningen bedömer som hållbara.",
      "Fiskekvoter ska vila på vetenskaplig grund. När bedömningarna visar att läget är allvarligt behöver politiken agera snabbt. Om prognoserna tidigare varit för optimistiska kan det därför krävas akuta åtgärder, såsom tillfälliga fiskestopp. Detta innebär att vi sätter beståndens återhämtning före kortsiktiga ekonomiska intressen.",
      " ",
      "Östersjöns ekosystem är skört och påverkas av både överfiske och utsläpp. I ljuset av detta behöver skyddet stärkas. Vissa områden ska därför fredas från fiske, särskilt från bottentrålning som skadar bottnar och marina livsmiljöer.",
      "Vi vill införa ett tillfälligt totalstopp för bottentrålning i Östersjön tills ekosystemet återhämtat sig. Samtidigt ska de fiskemetoder som allvarligt skadar det marina livet förbjudas på EU-nivå. På så sätt tar vi ansvar både nationellt och i det europeiska samarbetet.",
      "Strömmingens fortsatta överlevnad i Östersjön är en prioriterad fråga i vår gröna liberala Europapolitik. Målet är att säkra långsiktigt vitala fiskebestånd, inte bara för dagens fiskare utan också för kommande generationer.",
      " ",
      "När det gäller fördelningen av resurser vill vi prioritera småskaligt och kustnära fiske samt fritidsfiske. Dessa verksamheter skapar, förutom livsmedel, levande kustsamhällen, arbetstillfällen och biologiska mervärden. Jämfört med storskalig industriell trålning är påverkan ofta mindre på ekosystemen.",
      "Genom att gynna kustnära fiske stärker vi både den lokala ekonomin och den sociala hållbarheten. Detta går hand i hand med ambitionen att hålla uttaget inom hållbara gränser.",
      " ",
      "EU har under lång tid tagit för stor hänsyn till fiskenäringens kortsiktiga intressen. Följden har blivit att vissa kvotbeslut inte fullt ut tagit hänsyn till att flera bestånd fortfarande befinner sig i en allvarlig situation.",
      "Vi är därför kritiska till beslut om kvoter som inte följer forskarnas rekommendationer. I stället vill vi att EU:s fiskeripolitik konsekvent ska utgå från vetenskapliga bedömningar. På så sätt säkrar vi både miljön och näringens långsiktiga villkor.",
      " ",
      "Ett hållbart fiske förutsätter friska hav. Utsläppen i haven måste minska, eftersom övergödning och föroreningar påverkar fiskbestånden negativt. Arbetet mot övergödning ska därför fortsätta och intensifieras.",
      "Plast och läkemedelsrester ska hindras från att hamna i våra vatten. Dessutom behöver kusten städas återkommande. Detta medför förbättrade och stärkta livsmiljöer och ekosystem.",
      "Miljöanpassningar av vattenkraften samt andra åtgärder för att gynna den biologiska mångfalden i vattendrag är också viktiga. De bidrar till starkare bestånd av bland annat vandrande fiskarter och är en förutsättning för ett livskraftigt sportfiske.",
      " ",
      "Konsumenter ska enkelt kunna välja hållbart fångad fisk. Därför vill vi se en enkel och tydlig märkning som visar att fisket sker på ett hållbart sätt, både när det gäller beståndens status och klimatpåverkan. Med andra ord ska det vara lätt att göra rätt.",
      "Genom tydlig information stärker vi individens möjlighet att ta ansvar, samtidigt som det styr marknaden mot mer hållbara alternativ.",
      " ",
      " ",
      "Varför vetenskapligt förankrade fiskekvoter så viktiga?\nDärför att fiskbeståndens återhämtning och långsiktiga överlevnad beror på att uttaget inte överstiger vad ekosystemen klarar. När politiken avviker från forskningen riskerar bestånden att minska kraftigt.",
      "Varför vill Liberalerna stoppa bottentrålning i Östersjön?\nEftersom bottentrålning skadar bottnar och livsmiljöer i ett redan hårt belastat hav. Ett tillfälligt stopp ger ekosystemet möjlighet att återhämta sig.",
      "Hur hänger utsläpp och fiske ihop?\nÖvergödning, plast och miljögifter försämrar livsvillkoren för fisk. Därför kräver ett hållbart fiske också ett brett miljöarbete för renare hav och vattendrag.",
      "Varför prioritera småskaligt fiske?\nDärför att det bidrar till levande kustsamhällen och ofta har mindre påverkan på ekosystemen. På så sätt förenar vi miljöhänsyn med lokal utveckling.",
      "Liberalernas handlar fiskeripolitik om ansvar, kunskap och långsiktighet. Genom att sätta vetenskapen först och stärka skyddet av våra hav säkrar vi både naturens värden och människors möjligheter – i dag och i framtiden."
    ],
    "title": "Fiske",
    "url": "https://www.liberalerna.se/politik/fiske",
    "fetchDate": "2026-03-02T07:04:46.519Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/fn": {
    "opinions": [
      "I en orolig värld spelar Förenta Nationerna, FN, en viktig roll för hela världens fred och säkerhet. Men arbetet är inte effektivt och försvåras av motsättningar mellan demokratier och diktaturer. Sverige och EU måste stå upp för FN-systemet och den regelbaserade världsordningen, och bidra till att det blir än mer trovärdigt och handlingskraftigt. Vi vill att FN reformeras så att vi snabbt kan ingripa vid krig och mänskliga katastrofer.",
      "Förenta nationerna har en särställning som den viktigaste globala aktören för fred och säkerhet, konfliktlösning och internationell samverkan. Samarbete över gränserna är en viktig hörnsten för liberal utrikespolitik. Sverige har länge stöttat en fredlig konfliktlösning och fattigdomsbekämpning genom Förenta nationerna.",
      "Förenta nationernas roll försvåras allvarligt av dålig effektivitet och motsättningar mellan demokratier och diktaturer. Vi tycker att FN-stadgan ska ändras och att det ska införas ett demokratikrav för medlemskap i Förenta nationernas råd för mänskliga rättigheter.",
      "FN:s säkerhetsråd måste reformeras. Förenta nationerna har inte kunnat agera vid mänskliga katastrofer som vid folkmorden på Balkan och i Rwanda. Säkerhetsrådet har inte kunnat ingripa tillräckligt tidigt och tydligt i Syrienkonflikten. Vissa länder sätter käppar i hjulen för FN:s arbete, i stället för att underlätta ett snabbt agerande. Det är inte rimligt att Ryssland, ett land som invaderar andra länder och ignorerar krigets lagar, ska bromsa FN:s arbete. Diktaturer och andra skurkstater ska bekämpas, inte styra agendan.",
      "Vi lever i en orolig omvärld, och Sverige är ett litet land. Därför är det så viktigt att vi driver tunga internationella organ framför oss, för att kunna få genomslag för de värden som är så viktiga för oss – demokrati och respekt för mänskliga fri- och rättigheter. Sverige och EU måste gemensamt stå upp för den regelbaserade världsordning som bygger på FN-systemet och dess olika organ.",
      " "
    ],
    "title": "FN",
    "url": "https://www.liberalerna.se/politik/fn",
    "fetchDate": "2025-05-25T06:30:46.288Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/forskning": {
    "opinions": [
      "Om Sverige ska vara en kunskapsnation också i framtiden måste vi satsa på långsiktiga och bra villkor för forskare. Tydligare karriärvägar och möjlighet att bygga upp egen forskning är några satsningar för bättre resultat. Sverige förtjänar en politik som vågar satsa på de bästa forskarna och den bästa forskningen. Liberalerna har i regeringen gjort de historiskt största satsningarna på forskning någonsin.",
      "I Forsknings- och innovationspropositionen 2024 har Liberalerna sett till att Sverige får sin största satsning på forskning någonsin, med 6,5 miljarder kronor till 2028. Det är spetsforskningen som gör Sverige relevant i forskningssammanhang, inte att vi är lagom bra på allt. Den här regeringen vågar prioritera de bästa forskarna och den bästa forskningen före bredd.",
      "Sverige har en relativt välutbildad befolkning, högteknologisk industri och ett högre utbildningsväsende som är utbyggt och lättillgängligt. Det är resultatet av vår svenska tradition att satsa på både bildning och god utbildning. Ett välfungerande skolväsende i kombination med en högre utbildning som präglas av kvalitet är avgörande för att både bibehålla och på sikt även stärka Sveriges position i den internationella konkurrensen.",
      "Vi menar även att det finns ett värde och syfte i högre utbildning som inte alltid går att mäta i pengar eller anställningsbarhet. Betydelsen och erkännandet av bildningens egenvärde behöver få en större plats i såväl högskolan som i samhället.",
      "Sverige behöver fler ingenjörer i världsklass för att klara kompetensförsörjningen och stärka konkurrenskraften. Vi måste utbilda fler i STEM-ämnena (Science, Technology, Engineering & Maths).",
      "Liberalerna vill införa ett nytt mål som ska vara övergripande och vägledande för högre utbildning i Sverige. Målet lyder som följer: ”Sverige ska vara en framstående kunskapsnation, där högre utbildning, forskning och innovation bedrivs med hög kvalitet och effektivitet samt bidrar till samhällets utveckling och näringslivets konkurrenskraft.”"
    ],
    "title": "Forskning",
    "url": "https://www.liberalerna.se/politik/forskning",
    "fetchDate": "2025-05-25T06:30:42.552Z",
    "party": "L",
    "subject": "utbildning"
  },
  "https://www.liberalerna.se/politik/frihandel": {
    "opinions": [
      "Frihandel är grunden för vårt välstånd. Sverige och EU ska vara en stark röst för frihandel, i första hand genom globala överenskommelser, men också genom bilaterala frihandelsavtal som säkrar fria flöden av varor, tjänster och data. Global handel leder till bättre hushållning med resurser och snabbare teknikspridning.",
      "EU:s mål ska vara att avskaffa alla tullar och handelshinder. Därför ska de pågående förhandlingarna inom WTO prioriteras högt i EU:s handelspolitik. EU bör agera tillsammans med andra aktörer för att få Kina att följa internationella regelverk.",
      "Liberalerna vill se fler frihandelsavtal mellan EU och andra delar av världen. Det viktiga frihandelsavtalet med Mercosurländerna behöver godkännas och förhandlingarna med Indien gå i mål samtidigt som nya frihandelsavtal förhandlas fram. EU bör därtill verka för att upprätta ett investeringsavtal med Taiwan. Fullständig tullfrihet måste gälla mellan EU och Ukraina.",
      "Europa och USA utgör tillsammans en tredjedel av världshandeln. Ett frihandelsavtal mellan EU och USA skulle inte bara öka handeln mellan dessa ekonomier utan också sätta standarder som skulle underlätta handel världen över.",
      "För att FN:s millenniemål om halverad fattigdom i världen ska uppnås krävs mer frihandel, så att mindre utvecklade länder kan sälja sina varor på världsmarknaden. EU bör prioritera partnerskap med länder i Afrika, som ett sätt att främja utveckling och samtidigt motverka Kinas och Rysslands ökade inflytande. Frihandelsavtalen ska genomsyras av EU:s gemensamma värderingar och krav på mänskliga rättigheter och miljöhänsyn och på så sätt bidra till långsiktig hållbarhet globalt.",
      " "
    ],
    "title": "Frihandel",
    "url": "https://www.liberalerna.se/politik/frihandel",
    "fetchDate": "2025-05-31T06:30:41.714Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/foretag": {
    "opinions": [
      "För oss är fri företagsamhet ett uttryck för individens möjlighet att förverkliga sina drömmar och en grundförutsättning för vårt gemensamma samhällsbygge. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och i förlängningen ökade skatteintäkter; vilket i sin tur finansierar den gemensamma välfärden.",
      "Liberaler tror att människors frihet gynnas av ett gott företagsklimat. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och ökade skatteintäkter; vilket i sin tur finansierar den gemensamma välfärden.",
      "Vi vill att hela Sveriges utvecklingskraft, tillväxtpotential och sysselsättningsmöjligheter ska tas till vara. Sverige behöver fler liberala reformer som stärker vår konkurrenskraft och skapar förutsättning för fler företag att växa. Den positiva utvecklingen av företagande i välfärdssektorn hotas av förbud mot vinster i välfärden och slår extra hårt mot kvinnors företagande.",
      "För företagarna är ett av de främsta hindren för expansion svårigheten att få finansiering. Privat kapital är avgörande för att kunna starta, driva och utveckla ett företag. I vissa fall kan statligt riskkapital behövas för att komplettera det privata kapitalet med en så kallad fond-i-fond-lösning.",
      "Välfärdssystemet kan inte baseras en princip där löntagare erbjuds bättre skydd än den som väljer att skapa ett välfärdsskapande företag. Speciellt när det gäller de så kallade kombinatörerna: företagare som förenar kortare anställningar med sin egen näringsverksamhet. Systemen för sjukpenning, arbetslöshetsförsäkring, föräldrapenning och friskvård måste i större utsträckning likställas mellan företagare och anställda.",
      " "
    ],
    "title": "Företag",
    "url": "https://www.liberalerna.se/politik/foretag",
    "fetchDate": "2023-09-17T17:52:44.230Z",
    "party": "L",
    "subject": "naringsliv"
  },
  "https://www.liberalerna.se/politik/flyg": {
    "opinions": [
      "Flyg är avgörande för individens mobilitet och svenska företags närhet till världens marknader. Flygets miljöpåverkan ska betalas på EU-nivå genom utsläppsrätter. I Sverige vill vi se elflyg på Bromma flygplats, som är viktig för hela landets regionalflyg och bör behållas. Arlanda flygplats utvecklas och marktransporterna till flygplatserna bör ske mer med järnväg.",
      "Flyg är ett oslagbart transportmedel för längre sträckor. Sveriges geografiska förutsättningar innebär att flyget spelar en viktig roll. De långa avstånden i Sverige och vårt geografiska läge i förhållande till våra viktigaste handelspartner gör att vi är helt beroende av ett fungerande flyg för individens och näringslivets kontakter med hela Sverige och vidare ut i världen.",
      "Sverige ska driva på internationellt för att flyget ska betala för sina klimatkostnader och vi vill att flyget införlivas i systemet med utsläppsrätter i EU. För korta sträckor är elflyget ett gott alternativ, men för transatlantiska resor är ett fossilfritt biobränsle enda alternativet där kraven på inblandning successivt bör öka. Marktransporterna till flygplatserna måste bli mer miljövänliga genom att de flyttas över till järnväg.",
      "Utvecklingen av elflyg visar på betydelsen av mindre flygplatser som ett komplement till de stora knutpunkterna och kan bli en viktig faktor för landets regionala utveckling för att erbjuda snabba transporter, inte minst för näringslivet. Bromma flygplats, som är viktig för hela landet, behålls och Arlanda flygplats utvecklas. De regionala flygplatsernas betydelse för ökad beredskap vid kris och krig kan inte underskattas.",
      "Det finns behov av att ta fram en långsiktig och hållbar strategi för att säkerställa de regionala flygplatsernas utveckling och överlevnad. Inom övriga EU får regioner och kommuner upphandla och finansiera flygtrafik medan det i Sverige bara är staten som får upphandla flygtrafik. Vi vill tillåta kommuner och regioner att upphandla flygtrafik.",
      " "
    ],
    "title": "Flyg",
    "url": "https://www.liberalerna.se/politik/flyg",
    "fetchDate": "2025-05-25T06:30:42.537Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/forskolan": {
    "opinions": [
      "Inget är viktigare än en bra start. Det ger alla barn större chans att lyckas i livet och utjämnar livschanser mellan barn med olika bakgrund. Förskolans betydelse för barns utveckling är därför central. Av det skälet vill Liberalerna säkerställa att fler barn får bättre möjligheter och förutsättningar att delta i förskolans pedagogiska verksamhet.",
      "Grunden till barns senare läsvanor läggs redan innan de börjar skolan. Detta betyder särskilt mycket för barn till utrikesfödda. Deras språkutveckling går snabbare och de klarar grundskolan bättre om de går i förskolan. Liberalerna vill även att alla förskolegrupper ska ledas av en högskoleutbildad förskollärare, som i sin tur ska ha det pedagogiska ansvaret.",
      "Både förskollärare och föräldrar larmar om att barngrupperna i förskolan vuxit till ohållbara nivåer. Det leder till stress hos barnen och en sämre arbetsmiljö för personalen. Liberalerna vill därför lagstifta om ett maxtak för barngrupper i förskolan, så att varje barn får det stöd och den uppmärksamhet det behöver för att utvecklas och lyckas.",
      "Trots att de flesta barnen i Sverige går i förskolan, står alltför många barn i utanförskapsområden fortfarande utanför. Just där är behovet som störst – för en trygg start i livet och för att tidigt lära sig svenska. Liberalerna vill därför införa obligatorisk språkförskola från tre års ålder för de barn som behöver det för sin språkutveckling samt utöka den avgiftsfria förskolan till 30 timmar i veckan, så att alla barn får en jämlik chans från början.",
      "Vi vill stärka förskolans uppdrag att lära barnen det svenska språket. Vi vill även genomföra kartläggningar av alla barns ordförråd, med särskilt fokus på utsatta områden. Vi vill att fler nyanlända barn och barn till nyanlända ska få gå i förskolan för att få träna svenska.",
      "Om barnen ska lära sig svenska i förskolan, så är det helt avgörande att alla i den pedagogiska personalen behärskar svenska väl. Vi vill införa språkkrav för all personal och höja antagningskraven till förskollärarutbildningen, så att det krävs minst betyget C för att kunna utbilda sig till förskollärare.",
      " "
    ],
    "title": "Förskolan",
    "url": "https://www.liberalerna.se/politik/forskolan",
    "fetchDate": "2025-08-21T06:43:51.653Z",
    "party": "L",
    "subject": "utbildning"
  },
  "https://www.liberalerna.se/politik/forsvar": {
    "opinions": [
      "Liberalerna var först med att driva frågan om ett svenskt medlemskap i Nato. Det är därför en viktig seger att Sverige nu är fullvärdig medlem i världens mest kraftfulla försvarsallians. Men medlemskapet förpliktar. Vi ska kunna ge och ta emot stöd – snabbt och effektivt. Tillsammans med våra nordiska grannar och andra allierade bygger vi ett gemensamt försvar. ",
      "Liberalerna var först med att driva frågan om ett svenskt medlemskap i Nato. Det är därför en viktig seger att Sverige nu är fullvärdig medlem i världens mest kraftfulla försvarsallians. Men medlemskapet förpliktar. Vi ska kunna ge och ta emot stöd – snabbt och effektivt. Tillsammans med våra nordiska grannar och andra allierade bygger vi ett gemensamt försvar. ",
      "Det svenska militära försvaret behöver växa snabbt. Försvarsanslagen måste öka kraftigt, och Liberalerna har varit pådrivande i regeringen om att öka Sveriges försvarsbudget till 2,6 % år 2028. Vi behöver fler soldater, sjömän och officerare, men också investeringar i modern materiel, basstruktur, ledningssystem och försörjningskedjor. Försvaret måste vara avskräckande – trovärdigt nog att förhindra angrepp innan de sker. Det kräver inte bara numerär, utan också förmåga, samverkan och långsiktighet.",
      "Samtidigt måste det civila försvaret återuppbyggas. Elförsörjning, sjukvård, transporter och livsmedelsförsörjning måste fungera även i krig. Civilplikten är ett viktigt steg. Liberalerna vill skapa system för krigsviktiga företag, återinföra beredskapslager och stärka samverkan med näringslivet. Kulturlivet och kulturarvet spelar också en roll i att bygga motståndskraft.",
      "Försvaret av Sverige ska bygga på både frivillighet och plikt. Yrkesförsvaret ska utgöra grunden men värnplikten är viktig för beredskapen och rekryteringen. Båda delarna bör stärkas.",
      "Liberalerna vill dessutom att EU bygger en robust gemensam försvarspolitik som komplement till Nato. Här ingår att kraftigt växla upp produktionen av försvarsmateriel både för att kunna förse Ukraina med vapen och ammunition, och för att kunna stärka den egna försvarskapaciteten. En annan uppgift är gemensamma EU-upphandlingar av försvarsmateriel och utveckling av en gemensam politik för vapenexport.",
      "\n\n                            Ladda hem som PDF                    "
    ],
    "title": "Försvar",
    "url": "https://www.liberalerna.se/politik/forsvar",
    "fetchDate": "2025-08-10T17:54:31.492Z",
    "party": "L",
    "subject": "forsvar"
  },
  "https://www.liberalerna.se/politik/grundlagen": {
    "opinions": [
      "I många länder går utvecklingen just nu bakåt och demokratin försvagas. Så ser det inte ut i vårt land, men vi ska inte tro att det aldrig kan hända här. Liberalerna vill stärka våra grundlagar för att ännu bättre skydda demokratin och våra fri- och rättigheter. Sverige bör göra som i andra länder och införa en författningsdomstol som ser till att nya lagar inte bryter mot grundlagen.",
      "Grundlagar är det viktigaste skyddet mot maktmissbruk och godtycke. Därför har liberaler i alla tider arbetat för starka grundlagar. I dag är Sverige en av världens mest stabila demokratier, men vi är inte immuna. Därför behövs en författningsdomstol som bevakar att riksdagen fattar beslut som stämmer med grundlagarna. I många länder är en författningsdomstol ett viktigt skydd för rättssäkerheten. Så borde det vara också i Sverige – men ett av skälen till att det inte genomförts är Socialdemokraternas starka motstånd.",
      "I exempelvis Ungern har regeringen ändrat lagarna för att öka den politiska kontrollen över domstolarna. Men i en rättsstat måste domstolarna stå fria från politisk styrning, och även i Sverige behöver vi stärka domstolarnas oberoende. Liberalerna vill införa en grundlagsregel om antalet domare i landets två högsta juridiska instanser, Högsta domstolen och Högsta förvaltningsdomstolen. Då skulle inte en auktoritär regering kunna styra domstolarna genom att stoppa in ett stort antal regimtrogna domare. Vi vill också att domstolarna i Sverige hanteras av ett oberoende domstolsråd, och inte fungerar som myndigheter under regeringen.",
      "En viktig reform Liberalerna verkat för i regeringen och som snart blir verklighet är att rätten till fri abort skyddas i grundlagen."
    ],
    "title": "Grundlagarna",
    "url": "https://www.liberalerna.se/politik/grundlagen",
    "fetchDate": "2025-05-25T06:30:35.594Z",
    "party": "L",
    "subject": "demokrati"
  },
  "https://www.liberalerna.se/politik/gymnasieskolan": {
    "opinions": [
      "Alla elever ska komma väl förberedda från grundskolan till gymnasiestudier. Dagens arbetsmarknad kräver med några få undantag minst en fullständig gymnasieutbildning. För att gymnasieskolan ska kunna fokusera på att fördjupa elevernas kunskap är det avgörande att grundskolan upprätthåller en kvalitet och likvärdighet som förbereder eleverna väl inför vidare studier.",
      "Liberalerna är öppna för reformer som gör att de yrkesförberedande programmen som ger behörighet till vidare studier på högskolor och universitet. Då ser vi samtidigt att det är av största vikt att de teoretiska kurserna på yrkesprogrammen ska vara av samma kvalitet som på de högskoleförberedande programmen utan att yrkesutbildningarnas yrkeskurser urholkas eller minskas. Genom att inrätta kortare, tvååriga yrkesutbildningar som fokuserar på bristyrken med goda jobbmöjligheter kan de få en ärlig chans till ett riktigt jobb.",
      "STEM-ämnena – science, technology, engineering och mathematics – är avgörande för Sveriges framtida konkurrenskraft och för att möta morgondagens behov på arbetsmarknaden. I den nationella STEM-strategin slår Liberalerna i regeringen fast att fler elever måste välja naturvetenskaps- och teknikprogrammen, för att säkra både individens möjligheter och Sveriges innovationsförmåga.",
      "Globaliseringen gör språkkunskaper allt viktigare. Alla elever, oavsett modersmål, behöver mer kunskaper i moderna språk. Därför ska språkundervisning i fler språk än engelska stimuleras. Elever som läser fördjupade kurser i moderna språk och matematik belönas, sedan Alliansregeringen införde meritpoängen, vid antagning till högskolan. Systemet med meritpoäng ska utvecklas så att meritpoäng också ges till fördjupade kurser inom fler moderna språk."
    ],
    "title": "Gymnasieskolan",
    "url": "https://www.liberalerna.se/politik/gymnasieskolan",
    "fetchDate": "2025-05-25T06:30:36.596Z",
    "party": "L",
    "subject": "utbildning"
  },
  "https://www.liberalerna.se/politik/grundskolan": {
    "opinions": [
      "Kunskap och bildning bryter barriärer, öppnar dörrar och ger varje individ verktyg att fatta egna, självständiga beslut. Grundskolan ska därför präglas av höga förväntningar, tydligt ansvar och undervisning som sätter grundkunskaperna i centrum – att kunna läsa, skriva och räkna. För att förbättra koncentrationen i klassrummet vill Liberalerna införa en skärmfri skola, där digitala verktyg bara används om det är pedagogiskt motiverat.",
      "Fler elever måste möta utbildade och kunniga lärare i klassrummet. Alla ska ha rätt till studiero, trygghet och en undervisning som leder till kunskap oavsett elevens behov. Istället för otydliga extra anpassningar vill vi införa en tydlig lag om särskilt stöd, så att elever i svårigheter snabbare får rätt hjälp. Fler särskilda undervisningsgrupper och resursskolor ska byggas ut, och elever som halkar efter tidigt ska kunna gå ett extra år i lågstadiet – inte vänta till nionde klass.",
      "För att alla elever ska få en bra start i skolan, och ha rätt förutsättningar att lära sig grunderna som att läsa och räkna, vill Liberalerna göra grundskolan tioårig. Vi föreslår att föreskoleklassen tas bort och att obligatorisk skolstart införs från sex års ålder så att alla barn får en starkare start i sitt lärande.",
      "Liberalerna vill återge lärarna mandatet i klassrummet. Vi har infört krav på ordningsregler, och vill nu också införa en konsekvenstrappa i skollagen, så att det blir tydligt vad som händer vid upprepade regelbrott. Hot och våld i skolan ska alltid polisanmälas. Elever som kränker andra ska lättare kunna stängas av eller omplaceras. En stark skola kräver tydliga gränser, trygghet och höga ambitioner. Därför vill vi också att staten tar det fulla ansvaret och blir huvudman för grundskolan."
    ],
    "title": "Grundskolan",
    "url": "https://www.liberalerna.se/politik/grundskolan",
    "fetchDate": "2025-05-25T06:30:35.326Z",
    "party": "L",
    "subject": "utbildning"
  },
  "https://www.liberalerna.se/politik/gangkriminalitet": {
    "opinions": [
      "Inget annat land i Europa har sett en liknande ökning av skjutningar och sprängningar som Sverige. För att akut bromsa våldet krävs högre straff och fler verktyg för rättsväsendet i kampen mot de gängkriminella. Men om vi långsiktigt ska vända utvecklingen behövs tidiga insatser för att hindra att barn och unga dras in i kriminalitet.",
      "Gängkriminaliteten är systemhotande. Det krävs kraftfulla och breda åtgärder för att stoppa den. Det handlar om att bryta våldsspiralen, strypa gängens ekonomi och förhindra att unga sugs in. Liberalerna har länge drivit på för skärpta straff och fler verktyg till polisen. Vi vill avskaffa mängdrabatten på brott, slopa den närmast automatiska frigivningen från fängelsestraff och skärpa straffen för flera brott. Avlyssning kan både förhindra och lösa brott. Kameraövervakning skapar trygghet i bostadsområden. ",
      "Gängens rekrytering kryper allt längre ned i åldrarna. Gängledare agerar hänsynslöst och utnyttjar barn som knappt börjat högstadiet. Att rekrytera barn måste ge kännbara straff samtidigt som de barn som dras in måste få hjälp att bryta med kriminaliteten.",
      "Det förebyggande arbetet måste börja tidigare. Uppsökande insatser och familjestöd behöver förstärkas. Socialtjänsten måste få rätt verktyg. Skolan är avgörande. En studentexamen är det bästa skyddet mot kriminalitet. Men idag har skolan blivit en brottsplats. Gäng rekryterar redan på skolgården. Det krävs därför tydliga åtgärder för att göra skolan tryggare. Unga som redan dragits in och vill lämna ska erbjudas stöd genom avhopparverksamhet.",
      "De svenska gängen verkar långt utanför landets gränser. För att effektivt bekämpa dem krävs internationellt samarbete. Här är EU-samarbetet avgörande. Liberalerna vill därför se en europeisk polisstyrka och utvidgade befogenheter för EU:s åklagare."
    ],
    "title": "Gängkriminalitet",
    "url": "https://www.liberalerna.se/politik/gangkriminalitet",
    "fetchDate": "2025-05-25T06:30:38.047Z",
    "party": "L",
    "subject": "lag-och-ratt"
  },
  "https://www.liberalerna.se/politik/hav": {
    "opinions": [
      "Haven är vårt ansvar och vi ska ta hand om dem. Fiskbestånden ska vara livskraftiga. Fisket måste begränsas till vad bestånden tål. Kvoter ska vila på vetenskaplig grund. Småskaligt och kustnära fiske skapar fler nyttor än bara fångsterna och ska prioriteras. Stora havsområden ska skyddas som marina reservat. Varken skräp eller föroreningar ska hamna i haven.",
      "Haven är vårt ansvar och vi ska ta hand om dem. Välmående hav är en förutsättning för att bekämpa fattigdom och för att stoppa klimatförändringarna. Men föroreningar och skräp sprids i större omfattning än någonsin samtidigt som haven blir surare och varmare av våra koldioxidutsläpp. Många fiskbestånd hotas av överfiske.",
      "Stora havsområden ska skyddas som marina reservat. Plast, läkemedel och skräp ska inte hamna i våra vatten. Den svenska kusten ska återkommande städas. Förlorade och dumpade fiskeredskap – så kallade spökgarn – är ett hot mot havets arter. De måste upp ur haven.",
      "Östersjön är särskilt känslig. Sjöfarten är intensiv och alldeles för mycket näring når havet. Övergödningen ger syrebrist på djupt vatten och leder till döda bottnar. Näringstillförseln – från framför allt jordbruket och avlopp – måste minska.",
      "Sverige bör utfärda rekommendationer för att minska sjöfartens miljöpåverkan. Sådana är visserligen inte bindande, men brukar respekteras.",
      "Fisket måste bedrivas långsiktigt hållbart och begränsas till vad bestånden tål. Fiskbestånden ska vara livskraftiga och kvoter ska vila på vetenskaplig grund.  Akuta fiskestopp ska användas vid behov. Småskaligt och kustnära fiske ska prioriteras. Vi är kritiska till EU:s fiskeripolitik då vissa beslut inte tagit hänsyn till att situationen för många av bestånden fortfarande är allvarlig."
    ],
    "title": "Havsmiljö",
    "url": "https://www.liberalerna.se/politik/hav",
    "fetchDate": "2024-06-02T17:16:25.143Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/hedersrelaterat-vald-och-fortryck": {
    "opinions": [
      "Att bryta det hedersrelaterade förtrycket är en av vår tids största frihetsfrågor. Flickor och kvinnor men även pojkar och män, övervakas och kontrolleras i detalj av sin familj och släkt. Påtvingade äktenskap, våld förtryck, risken att dödas av sina nära är en del av de utsattas verklighet. Kultur och tradition får aldrig bli en ursäkt för förtryck.",
      "Arbetet mot hedersförtryck handlar om frihet. Frihet att få delta i all skolundervisning, att få vara med kompisar, att bestämma över sin sexualitet och vem man vill leva med. Att helt enkelt bestämma över sitt eget liv. Därför står vi liberaler i främsta ledet i arbetet mot hedersförtryck.",
      "Hederskulturens normer och värderingar begränsar barnen tidigt i livet. När barnet inte längre får leka med kompisar av motsatt kön, delta på klassutflykter eller följa med på simskola är det en signal om att något inte står rätt till. Därför måste kunskapen om hederskulturens normer och värderingar finnas i såväl förskolan som skolan liksom i sjukvård, socialtjänst, polis och domstolar.",
      "Lagarna mot hedersrelaterat våld och förtryck har blivit bättre på senare år men fortfarande finns det luckor. Straffen för att föra bort ett barn utomlands för att gifta bort barnet måste skärpas. Så kallade oskuldskontroller ska alltid vara förbjudna och om vårdpersonal medverkar till den ska legitimationen dras in. Brott med hedersmotiv ska oftare leda till utvisning.",
      "Stödet måste förbättras till den som är utsatt. Det behövs en nationell stödfunktion för försvunna barn. Organisationer som arbetar mot hedersrelaterat våld och förtryck måste få ökat stöd, särskilt i områden där många utsätts för hederskulturens normer och värderingar. Likaså behövs tydlig information till nyanlända, så att alla får veta sina rättigheter och skyldigheter och var man kan vända sig om man är utsatt för hedersrelaterat våld och förtryck."
    ],
    "title": "Hedersrelaterat våld och förtryck",
    "url": "https://www.liberalerna.se/politik/hedersrelaterat-vald-och-fortryck",
    "fetchDate": "2024-06-02T17:16:24.475Z",
    "party": "L",
    "subject": "lag-och-ratt"
  },
  "https://www.liberalerna.se/politik/hemloshet": {
    "opinions": [
      "Insatser mot hemlöshet måste bli bättre och samordnas utifrån ett helhetsperspektiv. Bostaden hänger till exempel ihop med sociala insatser för familjer i kris, personer med missbruksproblem, psykisk sjukdom, eller personer som fastnat i skuldfällan.",
      "Ett tryggt hem ger en bättre framtid. Ofta ställs krav på drogfrihet innan hemlösa människor får hyra en bostad, men ett liv utan ett fast hem gör det betydligt svårare att bearbeta drogmissbruk eller psykisk ohälsa. Ett sätt att stärka helhetstänkandet är metoden ”bostad först”. Den innebär att hemlösa personer med missbruksproblem erbjuds en egen permanent bostad, med tillgång till individuellt stöd. En trygg boendesituation gör det lättare att bearbeta andra problem som drogmissbruk eller psykisk ohälsa.",
      "Primärvården ska ha ett övergripande uppdrag att bedriva hälsofrämjande och förebyggande arbete i sitt lokalområde mot hemlösa personer. Sveriges befolkning har fått allt bättre munhälsa, men det finns hål i den utvecklingen. Nationella tandvårdsprogram ska tas fram för riskgrupper, där hemlösa ingår.",
      "Tiotusentals försöker hitta försörjning genom att resa till rikare länder och ta enklare jobb eller tigga. Ofta lever de som hemlösa. Detta måste mötas genom att bekämpa problemets orsaker – fattigdom och diskriminering.",
      "Från en del håll kommer krav på att begränsa den fria rörligheten i EU och förbjuda tiggeri. Men Liberalerna säger nej till båda förslagen. De som redan har det svårt drabbas värst i länder som inte har en utbyggd välfärd, där diskrimineringen är utbredd och där de ekonomiska förutsättningarna inte är lika goda som i Sverige. Nöden för dessa människor lindras inte av att vi slipper se den.",
      "Alla EU-länder ansvarar för sina medborgare och vi kan inte acceptera ett Europa där diskrimineringen och fattigdomen är så stor att människor söker sig till rikare länder för att tigga. EU måste villkora och kontrollera att stöd till länder som exempelvis Rumänien och Bulgarien går till att förbättra situationen för dess medborgare, inklusive romer.",
      " "
    ],
    "title": "Hemlöshet",
    "url": "https://www.liberalerna.se/politik/hemloshet",
    "fetchDate": "2025-05-25T06:30:35.489Z",
    "party": "L",
    "subject": "bostad"
  },
  "https://www.liberalerna.se/politik/hemtjanst": {
    "opinions": [
      "Vård och hjälp i hemmet är viktigt för individens levnadsstandard, och utförare av hemtjänst måste hålla hög kvalitet i hela landet. Man ska kunna välja vilket företag som utför hemtjänsten och vilken typ av tjänster man behöver och vill ha, utan krånglig byråkrati. En lösning fungerar inte för alla. Det handlar om integritet, makten att själv kunna bestämma vem som stiger över tröskeln för att hjälpa i den privata vardagen.",
      "Hemtjänsten är idag kommunal och kvaliteten ser väldigt olika ut beroende på var du bor i landet. Detta är ett problem. Vi vill att alla i landet ska vara garanterade grundläggande tjänster i hemtjänsten. Tjänster såsom att få komma ut i friska luften, ha tillgång till sociala aktiviteter och få mat lagad i hemmet.",
      "RUT-tjänster kan ersätta eller komplettera många tjänster som hemtjänsten gör idag, såsom städhjälp och inköp. Vi vill att äldre ska ha ett högre RUT-avdrag så att fler har råd att använda detta.",
      "Ny teknik skapar stora möjligheter, men vi är långsamma att ta till oss dessa. Vi vill att den moderna tekniken ska öka förutsättningarna för en aktiv och meningsfull tillvaro för den som behöver hemtjänst. Självklart måste allt detta vara anpassat efter varje persons enskilda vilja.",
      " "
    ],
    "title": "Hemtjänst",
    "url": "https://www.liberalerna.se/politik/hemtjanst",
    "fetchDate": "2025-05-25T06:30:37.162Z",
    "party": "L",
    "subject": "bostad"
  },
  "https://www.liberalerna.se/politik/hastpolitik": {
    "opinions": [
      "Hästen har en självklar plats i Sverige och en viktig plats i vardagen för många människor. Hästarna bidrar till en levande landsbygd och håller landskapet öppet. Gemenskapen i stallet och relationen till hästarna är värdefull för alla oavsett bakgrund. Fler måste få chansen att rida. Utbildningarna inom hästverksamheten behöver stärkas och hästsporten bör användas bättre i integrationsarbetet.",
      "Hästarna har en självklar plats i Sverige. Vi träffar på dem med ryttare eller kusk på vägarna, vi ser dem i hagarna eller kanske känner vi någon som rider på ridskola. Hästarna bidrar till en levande landsbygd, de bidrar till att bevara den biologiska mångfalden och de håller landskapet öppet.",
      "Hästnäringen erbjuder attraktiva arbeten och karriärmöjligheter. Näringen omsätter över 32 miljarder kronor varje år och skapar uppemot 20 000 jobb, vilket motsvarar 0,5% av BNP. Trots det glöms hästnäringen och ridsporten bort. De utbildningar som erbjuder kurser med fördjupning inom arbete med hästar har för få platser. Potentialen i hästen och gemenskapen i stallet som en resurs för förbättrad integration tas inte till vara. Ryttare möts av ointresse från kommuner som ofta prioriterar lagsporter som många pojkar utövar.",
      "Liberalerna ser att hästen är viktig i vardagen för många människor. Både staten och kommunerna måste börja ta ridsporten och hästnäringen på allvar. Det duger inte att se ridsport som ett nöje för välbeställda.",
      "Det behövs fler utbildningsplatser till yrken inom hästverksamheten. Vi vill öka det ekonomiska bidraget till Riksidrottsförbundet integrationsprojekt inom hästnäringen. Kontrollen av både lagar och EU-regler inom djurskyddet behöver skärpas. Inga hästar ska fara illa. Anställningsförhållandena inom hästnäringen behöver förbättras. Många sliter med oklara villkor."
    ],
    "title": "Hästpolitik",
    "url": "https://www.liberalerna.se/politik/hastpolitik",
    "fetchDate": "2024-06-02T17:16:20.875Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/idrott": {
    "opinions": [
      "Liberalerna vill ha en självständig idrottsrörelse med demokratiska värderingar som ger alla möjligheter till positiva upplevelser av idrott. Engagemanget och sammanhållningen inom idrottsrörelsen betyder mycket för samhället. Eftersom idrotten är en folkrörelse ska de egna medlemmarna bestämma och ta ansvar. Politikens uppgift är att skapa så goda förutsättningar för idrottsrörelsen som möjligt.",
      "Liberalerna menar att det är viktigt att framhålla idrottens egenvärde. De flesta deltar i idrottslivet för att de vill idrotta, inte för att de vill skapa mervärden i form av förbättrad folkhälsa, minskad segregation eller stärkt tilltro till samhällsinstitutioner. Det är en aspekt som Liberalerna menar bör få en större plats inom idrottspolitiken, inte minst då idrottens egenvärde inte alltid värderas högt av externa finansiärer.",
      "Att framhäva idrottens egenvärde betyder inte att mervärdet går förlorat – tvärtom! Liberalerna menar att idrotten har ett egenvärde i sig, och det ger upphov till flera mervärden för både individer som för samhället.",
      "På lokal nivå utgör ofta idrottsföreningen en viktig källa till gemenskap, sammanhållning och ibland service, inte minst i glesbefolkade delar av landsbygden där både staten och andra aktörer ofta lyser med sin frånvaro. Det är därför betydelsefullt att så väl samhället som staten bidrar till att idrottsrörelsen får goda villkor och förutsättningar att växa.",
      "Idrott, lek och rörelse är viktigt för alla, inte bara för dem som vill och kan elitsatsa. Idrottsrörelsen bör erbjuda verksamhet också för dem som inte vill tävla. Det är även viktigt att idrottsarenorna i Sverige anpassas för personer med funktionsnedsättningar så att alla kan vara en del av idrotten – både som aktiva och som publik."
    ],
    "title": "Idrott",
    "url": "https://www.liberalerna.se/politik/idrott",
    "fetchDate": "2023-09-17T17:52:40.047Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/infrastruktur": {
    "opinions": [
      "Vi vill rusta och bygg ut vägar och järnvägar för ökad trafiksäkerhet och för att möjliggöra längre, tyngre, tåg och lastbilar. Det ger färre transporter och goda miljöeffekter. Flaskhalsar som skapar trängsel och köer ska byggas bort. Vi vill satsa på regional cykelinfrastruktur och bredband, digital uppkoppling och postala tjänster i hela landet.",
      "Väl fungerande kommunikationer är en grundläggande förutsättning för individens frihet, ett blomstrande näringsliv och öppna gränsöverskridande marknader. Kraven på arbetspendling ökar i takt med att arbetsgivare efterfrågar mer specifika kompetenser.",
      "Sverige är till ytan EU:s tredje största land och det land som har längst avstånd mellan landsändarna. För att utveckla ett konkurrenskraftigt Sverige krävs fungerande infrastruktur. De långa avstånden i Sverige får aldrig bli hämmande för den svenska konkurrenskraften.",
      "Infrastrukturinvesteringar ska följa fyrstegsprincipen för att använda statens medel effektivt. Vi vill utveckla de samhällsekonomiska kalkylmodellerna för infrastrukturinvesteringar. Vi tror inte på att ställa olika transportslag mot varandra; vi behöver både väg, järnväg, flyg, sjöfart och inte minst kollektivtrafik samt cykelbanor för att människor ska kunna arbetspendla, resa och för företagens varutransporter.",
      "Lagstiftningen ska vara teknikneutral och inte förhindra teknikutvecklingen. Vi anser att lagstiftningen bör inriktas mer på funktionalitet i stället för att ställa teknikspecifika krav.",
      "Utan utbyggd kollektivtrafik är det svårt att uppnå de nationella målen om klimat och tillgänglighet. En väl fungerande kollektivtrafik lägger grunden för att transportsystemet i Sverige fungerar och är centralt för att enkelt ta sig till jobb och skola."
    ],
    "title": "Infrastruktur och trafik",
    "url": "https://www.liberalerna.se/politik/infrastruktur",
    "fetchDate": "2023-09-17T17:52:42.450Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/integration": {
    "opinions": [
      "Vi accepterar inte det utanförskap som finns i Sverige. Nya svenskar hamnar i trångbodda förorter präglade av kriminalitet och låga skolresultat.  Mångas frihet och möjligheter är begränsade eftersom de saknar jobb och har bristande språkkunskaper. Vårt mål är tydligt, Sverige ska inte ha några utsatta områden 2030.",
      "Invandringen har berikat Sverige genom århundraden, och vi vill att det ska fortsätta vara så. Då måste invandring bli mer än att resa över gränsen. Alla människor som kommit till vårt land måste få chans att komma in i samhället och mötas med tydliga förväntningar om att arbeta och lära sig språket.",
      "Det måste bli enklare att snabbt få jobb och egen försörjning. Idag hamnar många nya svenskar i bidragsberoende och vi går miste om deras potential. Vi vill införa inträdesjobb för unga och nyanlända med lite lägre lön på första jobbet och enklare regler. Och vi vill se tydligare krav på motprestation för bidrag.",
      "Varje människas frihet måste försvaras oavsett vem man är eller var man kommer ifrån, eller var i Sverige man bor. Därför måste parallellsamhällen motverkas och de demokratiska normer och värderingar som råder i Sverige försvaras till varje pris. I vissa förorter dominerar andra normer och regler än våra demokratiskt beslutade. Det ska motas tillbaka. Hedersrelaterat våld och förtryck måste bekämpas genom mer kunskap men också strängare straff. Liberalerna föreslår att en ny lag införs som helt förhindrar religiösa friskolor från att bedriva undervisning inom ramen för det svenska skolväsendet. Vi vill även att befintliga religiösa friskolor ska avvecklas skyndsamt under ordnade former under nästa mandatperiod. Inga offentliga medel ska gå till odemokratiska organisationer eller föreningar som motverkar integration och jämställdhet.",
      "Vi ska inte vara ett tudelat land med en del av befolkningen som lever med färre livschanser. Sverige ska vara möjligheternas land."
    ],
    "title": "Integration",
    "url": "https://www.liberalerna.se/politik/integration",
    "fetchDate": "2025-05-25T06:30:37.100Z",
    "party": "L",
    "subject": "migration-och-integration"
  },
  "https://www.liberalerna.se/politik/integritet": {
    "opinions": [
      "Skyddet för privatlivet är centralt i ett fritt samhälle. Ingen har rätt att veta allt om dig. I dagens samhälle handlar integritet om både myndighetsregister, brottsbekämpning och privata företags databanker – och integritetsskyddet på nätet blir en allt viktigare fråga. Liberalerna vill att personlig integritet och yttrandefrihet värnas, samtidigt som vi skärper brottsbekämpningen.",
      "Varje människas rätt till integritet ska vara mycket stark. Ibland måste integriteten vägas mot andra viktiga intressen, som arbetet mot terrorism eller andra brott. Det viktiga är då att integritetsfrågorna analyseras noggrant när nya lagar ska stiftas, både i Sverige och på EU-nivå. Så är det dock inte alltid i dag. Därför vill Liberalerna att det ska finnas en tydlig lagregel om att integritetsfrågorna alltid ska granskas inför ny lagstiftning. Enkelt uttryckt är det bättre att tänka efter före.",
      "Som kund lämnar du ifrån dig allt mer uppgifter om dig själv och dina köpvanor, särskilt på nätet. Vi liberaler tycker att du ska få tydligare insyn i vilka uppgifter om dig själv som lagras, och hur den används. Det ska också vara lättare att få uppgifter raderade i samband med att kundrelationen upphör. Särskilt viktigt är detta när det gäller integritetskänslig information, som innehållet i de mejl och meddelanden du skriver.",
      "Kameraövervakning är ofta en bra metod för att öka tryggheten och säkra bevisning. Men det måste alltid göras en avvägning mot enskildas rätt att vara i fred. Vi vill att det ska bli lättare att sätta upp kameror på ställen med brott och otrygghet, till exempel på gator och torg eller utanför skolor och akutintag. Samtidigt måste det finnas kontroll av att kamerorna används på avsett vis, och om inspelningarna inte hanteras på rätt sätt ska den ansvarige betala skadestånd."
    ],
    "title": "Integritet",
    "url": "https://www.liberalerna.se/politik/integritet",
    "fetchDate": "2025-05-25T06:30:36.758Z",
    "party": "L",
    "subject": "demokrati"
  },
  "https://www.liberalerna.se/politik/invandring": {
    "opinions": [
      "Miljontals människor är på flykt runt om i världen. Människor som flyr krig och förföljelse måste få skydd. Asylrätten ska värnas och vi ska fokusera på dem som behöver vår hjälp mest. Det är varje människas skyddsskäl som avgör om man får stanna här eller inte. De som fått avslag ska återvända hem. Stärk EU:s gemensamma asylpolitik och skapa fler lagliga vägar in i EU.",
      "Vi lever i en tid med flyktingströmmar som saknar motstycke. Omvärlden måste öka det humanitära stödet till flyktingar och till de hjälporganisationer som verkar i konfliktområdena. Sverige och EU ska hjälpa människor på flykt och vi ska fokusera på de flyktingar som behöver vår hjälp mest.",
      "Arbetskraftinvandring är bra för Sverige. Det måste vara enkelt för företag att anställa människor från andra länder och attraktivt för människor med nyckelkompetens att välja Sverige.",
      "Asylrätten ska värnas. Alla har rätt att söka asyl, men alla kan inte få asyl. Det är varje människas skyddsskäl som avgör om man får stanna eller inte. Samtidigt måste vissa personer utan asylskäl ändå få stanna på grund av ömmande omständigheter. Handläggningstiderna för asylbesked är för långa och måste kortas.",
      "EU ska ha en gemensam asylpolitik som innebär att alla EU-länder tar ansvar och att asyllagstiftningen är densamma. För att det ska fungera måste EU:s gemensamma system för gränsskydd och kustbevakning stärkas.",
      "Det behövs fler lagliga vägar till Europa. Fler kvotflyktingar måste få skydd, vilket skulle gynna kvinnor och barn. Vi anser att de föräldrar som flytt ska kunna återförenas med sina barn.",
      "Vi vill fokusera på dem som behöver skydd. De som saknar skyddsskäl måste lämna landet. Sverige måste tillsammans med EU och FN underlätta återvändandet. Det behövs ett ökat samarbete mellan polis och Migrationsverket."
    ],
    "title": "Invandring",
    "url": "https://www.liberalerna.se/politik/invandring",
    "fetchDate": "2023-09-17T17:52:44.430Z",
    "party": "L",
    "subject": "migration-och-integration"
  },
  "https://www.liberalerna.se/politik/jakt": {
    "opinions": [
      "Fler jägare behövs. Nyckeln är kurser som ordnas ideellt och av studieförbund. Det behövs goda möjligheter till övningsskytte. Det ska bli enklare att handla med kött. Det går att förenkla reglerna utan att tumma på livsmedelssäkerheten. Vildsvinsstammen ska minska. Staten ska stå för trikin- och cesiumtester. Den utfordring som förekommer i syfte att få vildsvinsstammen att växa måste upphöra.",
      "Jakten är en viktig del av naturvården. Förvaltningen av viltstammarna är helt beroende av att det finns jägare över hela landet och att tillräckligt många jagar. Samtidigt ger jakten möjlighet till rekreation och naturupplevelser som många värdesätter högt. Möjligheten att jaga är en del av människors frihet.",
      "Fler jägare behövs. Särskilt borde fler kvinnor och fler unga jaga. Ideella organisationer och studieförbund gör genom sin kursverksamhet stora insatser för att ta vara på och utveckla jaktintresset. Det behövs också goda möjligheter till övningskytte.",
      "Reglerna för handel med viltkött är för ohanterliga. Konsumenterna efterfrågar köttet, men reglerna gör att det inte köps och säljs i den omfattning det borde. Det går att förenkla reglerna utan att tumma på livsmedelssäkerheten.",
      "Vildsvinsstammen har växt mycket fort och djuren orsakar stora skador. Stammen behöver minska. Staten ska stå för trikin- och cesiumtestningen av köttet. Den storskaliga utfordring med syftet att få vildsvinsstammen att växa som på en del håll förekommer måste upphöra."
    ],
    "title": "Jakt",
    "url": "https://www.liberalerna.se/politik/jakt",
    "fetchDate": "2023-09-17T17:52:40.763Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/jarnvagar": {
    "opinions": [
      "En effektiv persontrafik och godstransport på järnväg fyller en viktig funktion för att Sverige ska nå sina klimatmål och därför är det viktigt att säkerställa fortsatt väl fungerande järnvägstransporter i hela landet.  Vi har ifrågasatt de nya stambanorna genom södra Sverige då finansieringen är oklar och riskerar slå ut andra järnvägsinvesteringar och har i regeringen medverkat till en omprövning och utvärdering.",
      "En väl fungerande järnväg är viktig för att Sverige ska nå sina klimatmål och upprätthålla en hög tillgänglighet av järnvägstransporter i hela landet.",
      "Kaoset på järnvägen och alla förseningar är ett hårt slag mot de som är beroende av tåget. Behovet av järnvägsinvesteringar och underhåll är stora och måste öka. För att uppnå högre punktlighet behöver flaskhalsar byggas bort. Genom små åtgärder av befintliga system kan kapaciteten kostnadseffektivt öka genom bl.a. mötesstationer och strategiska förbispår.",
      "Liberalerna har länge varit skeptiska till nya stambanor genom södra Sverige då det inte funnits en hållbar ekonomisk kalkyl och tillgängliga medel för underhåll och investeringar i det befintliga järnvägsnätet riskerats att trängas undan. Den förra regeringen valde att driva på projektet med mycket stora kostnader och bristande kontroll, som kritiserats av Riksrevisionen. En utvärdering och omprövning pågår som Liberalerna bejakar. ",
      "Vi vill införa ett gemensamt biljettsystem för all kollektivtrafik i Sverige och göra det enklare att boka utlandsbiljetter för tågresor inom EU. De skandinaviska huvudstäderna ska knytas samman med goda järnvägsförbindelser. Vi vill se en fortsatt utbyggnad av järnvägen i norra Sverige och att byggandet av Norrbotniabanan fullföljs i den takt som finansieringen tillåter. Vi vill se en ytterligare fast järnvägs- och vägförbindelse över Öresund."
    ],
    "title": "Järnvägar",
    "url": "https://www.liberalerna.se/politik/jarnvagar",
    "fetchDate": "2024-06-02T17:16:22.491Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/jamstallda-loner": {
    "opinions": [
      "Den ekonomiska makten är ojämställt fördelad. Män tjänar mer, både på jobbet och på börsen. Det är inte bara resultatet av fria val, det är ett symptom på ojämställda strukturer. Vi vill att utbildning och erfarenhet ska synas i lönekuvertet för både kvinnor och män. Men det handlar också om att dela ansvaret för hem och barn. Först då kan lönegapet stängas.",
      "I genomsnitt skiljer det 3,6 miljoner i arbetslivsinkomst mellan en man och en kvinna. Vår vision är inte ett samhälle där alla tjänar lika, men dagens löneskillnader visar att något är fel i grunden. En stor del av lönegapet beror på att kvinnor oftare jobbar deltid. Många kvinnor jobbar deltid trots att de egentligen skulle vilja ha en heltidsanställning. Vi vill sätta press på kommuner och regioner, där många kvinnor jobbar i offentlig sektor, att kartlägga den ofrivilliga deltiden och planera för hur den kan minska.",
      "För en jämställd arbetsmarknad måste det vara jämställt hemma. Vi är stolta över att ha varit med och infört en tredje öronmärkt månad i föräldraförsäkringen. När papporna tar större ansvar för hemmen och mammor därmed behöver arbeta mindre deltid kommer lönegapet mellan män och kvinnor att minska. Det vinner alla på, barn får mer tid med sina pappor och den ekonomiska makten blir mer jämställd.",
      "Dagens pensionärer har jobbat sina flesta år på en mansdominerad arbetsmarknad. Det gör att kvinnor oftast har mycket lägre tjänstepension än män. För att öka jämställdheten vill vi att en större andel av pensionen, precis som bilen och huset, delas vid en skilsmässa. Lönegapet är en del av en struktur där det som är traditionellt manligt värderas högre. Liberal feminism handlar om att förändra detta så att du får samma frihet och möjligheter, oavsett kön."
    ],
    "title": "Jämställda löner",
    "url": "https://www.liberalerna.se/politik/jamstallda-loner",
    "fetchDate": "2023-09-17T17:52:38.891Z",
    "party": "L",
    "subject": "jobb"
  },
  "https://www.liberalerna.se/politik/jordbruk": {
    "opinions": [
      "Jordbruket producerar den mat vi äter, men det måste också användas och anpassas för att vi ska nå våra miljö och klimatmål. Vi behöver bättre grödor och växtskyddsmedel. Ett effektivare och mer skonsamt jordbruk kan ge större skördar samtidigt som jordbrukets negativa miljöpåverkan minskar.",
      "Torka, skadeangrepp och stora mängder regn blir vanligare när klimatet förändras. Växtsorter, brukningsmetoder och näringsämnen behöver anpassas. Växtförädling behövs mer än någonsin. Genteknik kan rätt använd ge oss mer motståndskraftiga grödor och bättre skördar med högre näringsinnehåll.",
      "Jordbruksstöd ska koppla till landskapsvård, miljöskydd och biologisk mångfald. Stöd kan också behövas för att garantera livsmedelsförsörjningen i ett läge där Sverige blir avskuret från internationell handel.",
      "Näringsläckaget till sjöar och hav orsakar övergödning som fortfarande är ett problem. Läckaget ska minska. Näringen ska tillbaka till åkern.",
      "Djurhållningen måste garantera djuren ett värdigt liv och en anständig död. Kontrollen av att nationella lagar och EU-regler efterlevs ska skärpas. Sverige ska driva på för att stärka djurskyddet i hela Europa. Det ska finnas tidsgränser vid djurtransporter.",
      "Ekologiskt jordbruk använder inte bekämpningsmedel. Det gynnar den biologiska mångfalden lokalt. Men utan konstgödsel och bekämpningsmedel blir avkastningen sämre. Större arealer behöver odlas upp, det minskar möjligheten att avsätta kantzoner och ekologiska öar i landskapet. Trycket mot ekosystemen runt om i världen ökar när jordbruket kräver mer plats. Det konventionella jordbruket behöver grödor och metoder som skonar den biologiska mångfalden men bibehåller effektiviteten.",
      "Liberalerna vill att EU:s jordbruksstöd, som hotar klimatet och är alltför kostsamt, minskas kraftigt. Allt produktionsstöd bör tas bort och enbart stöd till landsbygdsutveckling och omställning av jordbruket i miljövänlig riktning ska bibehålls."
    ],
    "title": "Jordbruk",
    "url": "https://www.liberalerna.se/politik/jordbruk",
    "fetchDate": "2025-05-25T06:30:36.153Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/klimatet": {
    "opinions": [
      "Klimatförändringarna måste stoppas. Vi ska sluta använda fossila bränslen, börja fånga och lagra koldioxid i stor skala och fortsätta binda kol i skog och mark. Tillgången på fossilfri energi är grunden i klimatomställningen, sol, vind och kärnkraft behövs i massor. Klimatarbetet behöver de mest kraftfulla verktyg för förändring vi känner – innovation, entreprenörskap och frihandel.",
      "Liberalernas klimatpolitik innebär att koldioxidutsläppen ska elimineras, metan- och lustgasutsläppen minska kraftigt och stora mängder CO2 fångas in och lagras. Kol ska också fortsätta bindas in i skog och mark.",
      "Vi behöver innovation, entreprenörskap och frihandel, de mest kraftfulla verktyg för förändring vi känner. Den historiska erfarenheten av att hantera miljöproblem visar att omställningen bara lyckas om den görs i en ekonomi som växer. Det är fria människor i välmående växande ekonomier som löser miljöproblem. Tillväxt handlar i grunden om smartare lösningar. Precis det är också kärnan i klimatarbetet.",
      "Kol, olja och gas måste ersättas av fossilfri energi samtidigt som människor runt om i världen ges bättre tillgång till energi. Fattigdomen ska utrotas. Många behöver använda betydligt mer energi. Sol, vind och kärnkraft är de tre energislag som kan byggas ut i tillräcklig omfattning. Omställningen kräver pålitlig tillgång på fossilfri energi. Där finns den stora svagheten i den svenska klimatpolitiken.",
      "Liberalerna har målet att Sverige 2030 ska fånga in 10 miljoner ton CO2, för 2035 är målet 20 miljoner ton. När koldioxiden som fångas in lagras och dessutom kommer från biomassa når vi negativa utsläpp. Koldioxid försvinner från atmosfären och klimatförändringarna dämpas. Koldioxidinfångning är en avgörande del av klimatarbetet."
    ],
    "title": "Klimatet",
    "url": "https://www.liberalerna.se/politik/klimatet",
    "fetchDate": "2023-09-17T17:52:37.211Z",
    "party": "L",
    "subject": "miljo-och-klimat"
  },
  "https://www.liberalerna.se/politik/politikkriminalvard": {
    "opinions": [
      "Kriminalvården måste få bättre förutsättningar att klara sitt uppdrag. Straffet ska avtjänas samtidigt som den dömde motiveras att bryta med kriminalitet. I dag friges nästan alla efter två tredjedelar av tiden, oavsett om de skött sig eller inte. Det måste förändras. Grovt kriminella ungdomar bör placeras på särskilda anstalter med specialutbildad personal för att säkerställa både behandling och säkerhet.",
      "Kriminalvården ska inte bara verkställa straff – den ska också motivera till förändring. En fungerande kriminalvård är en nyckel i brottsförebyggande arbete. Den dömde måste få hjälp med missbruk, utbildning och vägen till ett arbete.",
      "Fängelserna är i dag överbelagda. Därför måste utbyggnaden fortsätta. Behovet av platser är stort, och det krävs kapacitet för att kunna ge vård och rehabilitering.",
      "Den modell som använts för unga med grov brottslighet har inte fungerat. Många återfaller i brott. Ansvaret för särskild ungdomsvård bör flyttas till Kriminalvården. Unga ska placeras på särskilda enheter med utbildad personal, inte blandas med vuxna, och avtjäna sina straff på ungdomsfängelser.",
      "För att bryta med kriminalitet krävs mer än inlåsning. Utbildning spelar en avgörande roll. Kriminalvården måste kunna erbjuda skolverksamhet som ger unga kunskap, ansvar och framtidstro.",
      "Villkorlig frigivning bör begränsas. Den ska inte vara en självklarhet utan ges efter individuell prövning, utifrån skötsamhet och rehabilitering."
    ],
    "title": "Kriminalvård",
    "url": "https://www.liberalerna.se/politik/politikkriminalvard",
    "fetchDate": "2025-05-25T06:30:37.049Z",
    "party": "L",
    "subject": "vard-och-omsorg"
  },
  "https://www.liberalerna.se/politik/karnkraft": {
    "opinions": [
      "Vi måste kunna vara säkra på att el, värme och tillgången på bränslen fungerar oavsett väder och vind. Kärnkraftens styrka är att den levererar fossilfri energi när vi behöver och där vi behöver den. Kärnkraften är planerbar och gör det tekniskt möjligt att bygga ut elsystemet så mycket att vi både klarar klimatomställningen och ger industrin möjlighet att växa.",
      "De fossilfria energislagen har olika roller i energisystemet. Kärnkraften är planerbar och den bidrar starkt till stabiliteten i elsystemet. Kärnkraftverkens stora bidrag till elproduktionen och deras stabila produktion är viktiga för att elöverföringen ska fungera och för att väderberonde elproduktion ska kunna tas om hand.",
      "Riksdagen har på Liberalernas initiativ avskaffat förbudet mot ny kärnkraft i Sverige. Det innebär att det nu är tillåtet med nya reaktorer på andra platser än vid dagens kärnkraftverk i Forsmark, Ringhals och Oskarshamn och att fler än tio reaktorer får vara i drift samtidigt. Fossilfri kärnkraftsel kommer att spela en central roll i den framtida svenska energimixen. Elektrifieringen kommer att kräva ökad elproduktion när fossila bränslen ska fasas ut för att EU ska nå målet om netto noll utsläpp 2045.",
      "Nästa svenska reaktor kommer sannolikt att bli mindre än dagens. Små reaktorer är enklare att passa in i elsystemet och de är också mer intressanta att använda för att producera processvärme, fjärrvärme eller vätgas. Vi går mot en framtid där kärnkraften har en bredare roll i energiförsörjningen.",
      "Våra universitet ska vara med och utveckla kärntekniken. Sverige ska ha utmärkt utbildning inom kärnkraftsområdet och vi ska ha förmåga att bygga och driva reaktorer som kan återanvända bränslet när det behovet uppstår."
    ],
    "title": "Kärnkraft",
    "url": "https://www.liberalerna.se/politik/karnkraft",
    "fetchDate": "2024-06-02T17:16:22.264Z",
    "party": "L",
    "subject": "energi"
  },
  "https://www.liberalerna.se/politik/kultur": {
    "opinions": [
      "Kultur bidrar till bildning, som i sin tur stärker individens möjlighet att forma sitt eget liv. Det räcker inte att veta var information finns – vi måste också ha en inre grund av kunskap för att förstå, tolka och värdera den. Skönlitteratur hjälper oss att förstå oss själva och andra. En stark film kan utmana vår moral. Bra konst öppnar nya perspektiv.",
      "Kulturpolitiken ska gynna kvalitet, men ska inte lägga sig i innehållet i kulturen. Idag består den statliga kulturpolitiken av små öronmärkta påsar – vi vill att staten ska styra mindre och att kulturskapare ska få mer att säga till om vad som ska få stöd. Kulturen blir mer självständig när kulturskapare ges möjlighet att bli mindre beroende av offentliga bidrag. Det ska finnas goda villkor för kulturföretagande, skatteregler bör gynna gåvor och sponsring. Sjukförsäkringar och andra trygghetssystem måste fungera för kulturarbetare.",
      "Sverige ska vara ett föregångsland för kultur av och för barn och unga. Läsning ska prioriteras i hela skolsystemet. Genom att läsa och skriva utvecklas både språk och tänkande. ",
      "Målen för kulturpolitiken bör utgå från frihet, mångfald och kvalitet. Ett öppet samhälle behöver litteratur, konst och andra kulturella uttryck som ibland underhåller, ibland tydliggör, ibland förklarar och ibland provocerar eller utmanar. En liberal kulturpolitik är en garant för kulturell mångfald och samtidigt som kulturarvet hålls levande. Principen om armlängds avstånd ska gälla och säkras, det vill säga att det är kulturskapare som fattar de konstnärliga besluten, inte politiker.Tankens och ordets frihet är grunden i liberal kulturpolitik. Vår uppgift är inte att styra kulturen, utan att förbättra förutsättningarna för det konstnärliga skapandet. ",
      "\n\n                            Ladda hem som PDF                    "
    ],
    "title": "Kultur",
    "url": "https://www.liberalerna.se/politik/kultur",
    "fetchDate": "2025-05-25T06:30:36.739Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/koldioxidinfangning": {
    "opinions": [
      "Sverige tar inte vara på de goda möjligheterna att fånga in koldioxid (CCS) trots att det skulle bromsa klimatförändringarna. Liberalerna vill att vi 2030 fångar in 10 miljoner ton koldioxid (per år), motsvarande utsläppen från de drygt 5 miljoner bilarna i Sverige. 2035 ska vi fånga 20 miljoner ton.",
      "Vi använder mycket biobränslen i Sverige, både i industrin och i fjärrvärmeverken. Träd som växer tar upp koldioxid. När veden eldas släpps koldioxiden ut igen i ett kretslopp. Men om vi fångar in koldioxiden vid skorstenen och lagrar den så kommer de växande träden att minska mängden koldioxid i atmosfären. På så sätt kan vi bromsa och på sikt vända klimatförändringarna.",
      "Sådana här ”negativa utsläpp” kommer att behövas för att vi ska klara klimatomställningen, bland annat för att kompensera från klimatgasutsläpp i jordbruket och flygets höghöjdseffekter som vi inte helt kan bli av med.",
      "Potentialen i Sverige är stor. Vi liberaler har satt upp målet att fånga in 10 miljoner ton koldioxid per år 2030. Det motsvarar utsläppen från alla bilar i Sverige. Till 2035 ska vi fånga in 20 miljoner ton. Kostnaden för att göra det här är lägre än koldioxidskatten. Den som släpper ut ska betala, men den som städar upp ska också få betalt.",
      "Liberalerna har genom förhandlingsframgångar fått igenom att den liberala borgerliga regeringen nu beslutat att Sverige ska införa ett system för infångning av CCS som en komponent för att minska utsläppen. Vi vill även införa ekonomiska styrmedel för infångning och långvarig lagring av växthusgaser inom EU."
    ],
    "title": "Koldioxidinfångning",
    "url": "https://www.liberalerna.se/politik/koldioxidinfangning",
    "fetchDate": "2024-06-02T17:16:20.927Z",
    "party": "L",
    "subject": "miljo-och-klimat"
  },
  "https://www.liberalerna.se/politik/livsmedel": {
    "opinions": [
      "Sverige ska fortsätta ha en djuromsorg och miljöhänsyn i världsklass. Det gör att svenskproducerad mat går att köpa med gott samvete. Innehållsdeklarationer och märkningar ska gå att lita på, då kan vi alla utnyttja vår konsumentmakt. Jordbruket behöver bli ännu mer klimatsmart och utsläppen behöver minska. Mat som ändå blir avfall ska bli biogas.",
      "Sverige är en matnation. Vårt jordbruk producerar viktiga exportprodukter, såväl mat som dryck. För konsumenternas del är det viktigt att man kan göra aktiva val. Vi måste kunna lita på innehållsdeklarationer och märkningar. Livsmedel ska gå att spåra hela vägen, även på restauranger. EU:s veterinärmyndighet ska få muskler att genomföra täta kontroller för att stävja fusk.",
      "Svensk mat är klimatsmart och produceras med god djuromsorg och miljöhänsyn. Det är en konkurrensfördel som måste värnas. Bra djurskydd leder också till att mindre antibiotika används.  För att svensk mat ska fortsätta vara klimatsmart måste vi äta upp mer av det vi producerar istället för att slänga det. Det avfall som trots allt blir kvar måste tas tillvara på bästa sätt, till exempel till biogasproduktion.",
      "Vissa pekar på att ekologisk odling måste främjas för hälsans och miljöns skull. Vi menar att konventionellt jordbruk är effektivare och mer klimatsmart för att producera mycket mat vilket behövs för att mätta världens befolkning.  Vi ser gärna ekologisk mat, men vi vill att konsumenterna själva ska styra efterfrågan.",
      "Liberalerna drev länge på för en svensk livsmedelsstrategi. Strategin finns nu och uppdateras, men vi är kritiska till strategins produktionsmål som slår fast hur mycket av jordbruksmarken som ska vara ekologisk. Det är planekonomi i stället för marknadsekonomi. För oss är det också viktigt att klargöra vilka principer som ska gälla för produktion och försörjning av livsmedel vid krig och kris, tex hur handelsvägar ska kunna hållas öppna."
    ],
    "title": "Livsmedel",
    "url": "https://www.liberalerna.se/politik/livsmedel",
    "fetchDate": "2025-05-31T06:30:43.798Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/larlingar": {
    "opinions": [
      "De svenska yrkesutbildningarna är överakademiserade. Hantverksyrken lär man sig bättre på en arbetsplats än i skolan. Gymnasieutbildning till hantverksyrken ska därför ske som lärlingsutbildning. Ungdomar som vill lära sig ett hantverk ska kunna jobba som lärlingar och gå bredvid någon som redan kan yrket.",
      "När eleverna är klara med gymnasieutbildningen på ett yrkesprogram har de oftast ingen arbetslivserfarenhet. De vet för lite om hur det fungerar på en arbetsplats, ingen arbetsgivare kan intyga deras kompetens och kunskaperna de fått med sig från skolan är redan omoderna.",
      "Lärlingsutbildning ska vara ett alternativ till gymnasieskolans yrkesprogram för hantverksyrken där undervisningen i huvudsak är förlagd ute på företagen. Det är onödigt att verkstäder, frisersalonger och restauranger byggs upp i undervisningssyfte i skolans regi när eleverna istället kan öva ute på företagen. Flera länder som har ett väl utbyggt lärlingssystem har en låg ungdomsarbetslöshet.",
      "Lärlingar ska kunna anställas av sin arbetsgivare under utbildningstiden. En särskild anställningsform, gymnasial lärlingsanställning, som kan användas av arbetsgivare som utbildar en lärling bör inrättas. Arbetsplatser som tar emot en lärling får ersättning för handledning, medan lärlingen får förhöjt studiebidrag och ersättning för resor och måltider. För att lärlingssystemet ska användas fullt ut behöver ersättningen vara attraktiv för både lärling och arbetsgivare.",
      "Sverige saknar massvis med elektriker, golvläggare och snickare. Genom att flytta ut utbildningen till företagen kan vi stärka kopplingen till arbetsmarknaden och locka fler framtida hantverksmästare."
    ],
    "title": "Lärlingar",
    "url": "https://www.liberalerna.se/politik/larlingar",
    "fetchDate": "2023-09-17T17:52:39.933Z",
    "party": "L",
    "subject": "utbildning"
  },
  "https://www.liberalerna.se/politik/lararna-2": {
    "opinions": [
      "Liberalerna fortsätter att prioritera reformer för att öka läraryrkets attraktivitet, exempelvis genom statliga satsningar på personal som kan avlasta lärarna från administrativa sysslor samt en reglering av lärares arbetstid som främjar en god arbetsmiljö. Detta utöver tidigare reformer, som exempelvis införandet av karriärtjänster. Kombinationen av dessa åtgärder har givit upphov till en kraftig löneutveckling för Sveriges lärare, men mer behövs.",
      "Lärarnas löner är viktiga, men inte allt. Ett attraktivt läraryrke kräver en bättre arbetsmiljö. Liberalerna vill bland annat se åtgärder för att minska stöket i klassrummen till ett förstatligande av skolan, en reform av skolans styrning som även innebär att staten tar över ansvaret för finansieringen av kommunala och fristående skolor.",
      "Tilliten till professionen i skolan måste stärkas. Därför är det viktigt att läraren får använda sina pedagogiska kunskaper och inte ständigt känna sig jagad av elever och föräldrar som lägger sig i. Skollagen måste förtydligas så att det tydligt framgår att lärarna bestämmer över undervisningen.",
      "För att stärka både undervisningens kvalitet och läraryrkets hållbarhet vill Liberalerna införa en tydligare reglering av lärarnas undervisningstid. Det skulle skapa mer jämlika villkor och ge lärare bättre förutsättningar att förbereda lektioner, rätta prov och utveckla sin undervisning, istället för att behöva syssla med onödig administration. Liberalerna vill dessutom införa ett års vidareutbildning i ämneskunskaper på universitet för alla legitimerade lärare inom grundskolan och gymnasiet.",
      "Lärarlegitimationen, som infördes under Alliansens regeringstid på Liberalernas initiativ, ska utvecklas. Den nuvarande utformningen är för generell. För att öka undervisningens kvalitet bör huvudprincipen vara att lärarna endast ska undervisa och sätta betyg i de ämnen de har legitimation i."
    ],
    "title": "Lärare",
    "url": "https://www.liberalerna.se/politik/lararna-2",
    "fetchDate": "2025-05-25T06:30:36.004Z",
    "party": "L",
    "subject": "utbildning"
  },
  "https://www.liberalerna.se/politik/livets-slut-pa-egna-villkor": {
    "opinions": [
      "Rätten att leva sitt liv på egna villkor innebär även rätten att besluta i livets slutskede. Idag finns det i Sverige ingen laglig möjlighet att avsluta sitt liv på egna villkor, genom så kallad dödshjälp. Detta gör att svenska patienter istället beger sig utomlands. Liberalerna vill förutsättningslöst utreda dödshjälp även i Sverige.",
      "Respekt för alla människors rätt att leva livet på sina egna villkor innebär även en respekt för att det finns vissa människor som vill avsluta sina liv. Alltför länge har Sverige duckat frågan om både aktiv dödshjälp, så kallad eutanasi, och läkarassisterat självmord.",
      "Liberalerna anser att det inte duger att ducka när människor lider. Därför vill vi att en utredning tillsätts för frågan om dödshjälp. Frågan är viktig och komplex. Många olika grupper måste få möjlighet att väga in – däribland patienter, läkare och anhöriga. Att tro att något mindre än en utredning skulle räcka för att tillgodose informationsbehovet är i denna fråga naivt.",
      "Kunskap är makt, och Sverige behöver kunna fatta ett välinformerat beslut. Vi anser att en statlig utredning bör undersöka om någon av de olika modeller som tillämpas i andra länder även bör bli tillåten i Sverige. I länder som Belgien och Nederländerna krävs det outhärdligt lidande för att en läkare ska kunna ge patienten det dödande medlet. I Oregon och andra amerikanska delstater kan i stället människor med terminal sjukdom efter noggrant övervägande få ett läkemedel förskrivet som hon sedan tar själv. Nu har även Storbritannien röstat igenom ett lagförslag om assisterat döende för vuxna.",
      "Individens rätt att välja – det är vad frågan i slutändan handlar om. Vi anser att en utredning om dödshjälp vore en klok och öppensinnad väg för varje människas rätt att äga och styra sitt eget liv, intill den sista dagen."
    ],
    "title": "Livets slut på egna villkor",
    "url": "https://www.liberalerna.se/politik/livets-slut-pa-egna-villkor",
    "fetchDate": "2025-05-25T06:30:36.992Z",
    "party": "L",
    "subject": "vard-och-omsorg"
  },
  "https://www.liberalerna.se/politik/miljo-och-natur": {
    "opinions": [
      "Naturen och den biologiska mångfalden måste bevaras. Ekosystemen och naturens bärkraft är en förutsättning för vår välfärd. För att våra barn och barnbarn ska kunna växa upp med samma möjligheter som vi har så måste vi skydda ekosystemen och värna den biologiska mångfalden. Klimatförändringarna innebär att insatserna för att skydda natur och miljö behöver stärkas.",
      "Vi ska lämna en värld i ekologisk balans till kommande generationer. Vi liberaler tror på marknadsekonomin men marknaden fungerar inte alltid tillräckligt bra. Skyddet av natur och miljö kräver tydlig reglering. Vi behöver gemensamt finansiera insatser som bevarar värdefull natur som stränder och gammelskogar. Fjäll-, skogs- och kustområden samt sjöar och vattendrag med höga naturvärden ska ha ett starkt skydd.",
      "Allemansrätten har stor betydelse och den ska vi vara rädda om. Att ha fritt tillträde till skog och mark är en viktig del av den svenska identiteten. Rätten får inte missbrukas.",
      "Hotade djur och växter ska skyddas genom fridlysning och restaureringsinsatser.",
      "Skogen binder kol och den är avgörande för den biologiska mångfalden. Särskilt värdefull skog behöver skyddas. Det behövs också sammanhängande skyddade områden.",
      "Våra hav och vatten är i dåligt skick. De mest värdefulla havsområdena ska skyddas som marina reservat. Det behövs insatser för att förhindra att skräp och föroreningar, som plast och läkemedel, sprids i våra vatten.",
      "Miljöförstöring och klimathot påverkar förutsättningarna för allt liv på jorden och stannar inte vid nationsgränser. Arbetet måste vara internationellt. Arbetet inom EU är avgörande för att kunna värna vår miljö och natur. Europa är den kontinent som bedriver det mest ambitiösa miljö- och klimatarbetet."
    ],
    "title": "Miljö och natur",
    "url": "https://www.liberalerna.se/politik/miljo-och-natur",
    "fetchDate": "2023-09-17T17:52:43.494Z",
    "party": "L",
    "subject": "miljo-och-klimat"
  },
  "https://www.liberalerna.se/politik/monarki": {
    "opinions": [
      "I dagens Sverige har kungen och drottningen inte någon politisk roll utan är bara symboler för vårt land. Liberalerna tycker att det systemet fungerar bra. Vi har medverkat till att monarkin i Sverige inte har någon politisk makt, och så ska det vara också i framtiden.",
      "För oss liberaler är det självklart att den politiska makten ska vara demokratiskt uppbyggd. När liberalismen växte fram på 1600- och 1700-talen skedde det som en frihetsrörelse mot kungligt envälde.",
      "Även i Sverige har monarkin historiskt haft stor makt. Vi liberaler gick i spetsen för att ändra detta och införa demokrati. Konflikten var hård och ledde till många politiska strider. Ett exempel var borggårdskuppen 1914, när den liberala statsministern Karl Staaff avgick i protest mot att kungen ville föra en annan försvarspolitik än regeringen. Liberalen Nils Edén blev år 1917 den första statsministern som fick kungen att respektera parlamentarism.",
      "I början av 1970-talet gjorde partierna en politisk bred uppgörelse om monarkins framtid, den så kallade Torekov-kompromissen. Den utgår ifrån att monarkin ska få finnas kvar, men utan någon politisk funktion.",
      "Liberalerna tycker att Torekov-kompromissen fungerar bra. Vi vill behålla dagens modell där kungahuset saknar politisk makt, utan bara är en gemensam symbol och representant för Sverige."
    ],
    "title": "Monarki",
    "url": "https://www.liberalerna.se/politik/monarki",
    "fetchDate": "2023-09-17T17:52:43.623Z",
    "party": "L",
    "subject": "demokrati"
  },
  "https://www.liberalerna.se/politik/manniskohandel": {
    "opinions": [
      "Över hela världen köps och säljs kvinnor, män och barn av kriminella utan samvete. För att bekämpa denna grova brottslighet vill vi stärka Europas samarbete mot brott. Arbetet mot fattigdom och förtryck i världen bidrar långsiktigt till att minska utrymmet för människohandeln.",
      "Varje år utsätts miljoner kvinnor, män, flickor och pojkar för människohandel som leder in i tvångsarbete, prostitution, tiggeri och även rent slaveri. De människor som drabbas i Sverige är oftast offer för internationella nätverk som agerar i hela Europa. Det visar hur viktigt det är att stärka EU:s brottsbekämpande samarbete. Även globalt behöver samarbetet utvecklas.",
      "Europas polis- och åklagarmyndigheter måste byggas ut. Vi vill ha ett europeiskt FBI och en europeisk åklagarmyndighet som kan jobba på riktigt med att samordna utredningar av människohandel. Men vi vill också ge polisen och tullen vassare och kraftfullare verktyg för att gripa in mot de organiserade ligor som ofta ligger bakom människohandeln.",
      "Det är mycket viktigt att barnperspektivet alltid finns närvarande i arbetet mot människohandel. Det behöver finnas god kunskap kring exploatering av barn i hela rättskedjan, från poliser och åklagare till domstolsväsendet. Även inom till exempel socialtjänsten behövs mer kunskap.",
      "För att få bort människohandeln måste vi också arbeta mot den fattigdom och nöd som gör att människor fastnar i exploatering. Den som har trygga villkor och mat på bordet blir inte lika lätt ett offer. För att fler offer ska våga berätta vill vi också göra det lättare att få tidsbegränsade uppehållstillstånd i EU för att vittna i brottsutredningar."
    ],
    "title": "Människohandel",
    "url": "https://www.liberalerna.se/politik/manniskohandel",
    "fetchDate": "2023-09-17T17:52:40.944Z",
    "party": "L",
    "subject": "lag-och-ratt"
  },
  "https://www.liberalerna.se/politik/medier-och-public-service": {
    "opinions": [
      "Fria och oberoende medier som granskar den politiska makten är avgörande i varje demokrati. Liberal mediepolitik innebär att staten garanterar full frihet för medieföretag i konkurrens samtidigt som den stöttar public service och kvalitetsproduktioner. Public service ska erbjuda både det som är allvarsamt och undersökande, men även det mer lättsamma.",
      "Liberalerna menar att politikens huvudsakliga roll i mediepolitik är värna dess frihet och autonomi. I grunden finns en stark frihet för medierna som måste bevaras, skyddas och sannolikt också stärkas. Medier finns på en marknad med hög grad av konkurrens, det är en ekologi som är känslig och där politiskt beslutad förändring av marknadens villkor måste ske med stor försiktighet.",
      "Liberalerna var drivande i arbetet med att avskaffa den tidigare radio- och tv-avgiften. Att finansieringen nu utgår från en skatt som alla med inkomst får betala är bra, då public service är en central del av granskningen av makten – och den ska vi alla vara med och betala till.",
      "Den svenska tryck- och yttrandefrihetslagstiftningen ska upprätthållas mot mindre starka europeiska rättstraditioner. Vi vill inrätta en fristående fond för att stödja granskande journalistik.",
      "Public service ska fortsatt ha ett brett uppdrag och sträva efter kvalitet och relevans. I länder där auktoritära regeringar är ofta en av de första åtgärderna att stärka greppet om medierna. Public service-medierna, med sitt uppdrag från det offentliga, är extra sårbara för detta. Deras oberoende ställning ska tryggas i grundlagen."
    ],
    "title": "Medier",
    "url": "https://www.liberalerna.se/politik/medier-och-public-service",
    "fetchDate": "2025-05-25T06:30:36.076Z",
    "party": "L",
    "subject": "kultur-media-och-idrott"
  },
  "https://www.liberalerna.se/politik/narkotika": {
    "opinions": [
      "Narkotika förstör människors liv och göder den organiserade brottsligheten. Vi vill att svensk narkotikapolitik ska bygga på en nollvision mot allt drogrelaterat lidande. Inriktningen ska vara att rädda liv och bekämpa hantering av narkotika i alla led, inklusive användning. Vård ska ges till den som använder droger – de hårdaste straffen ska riktas mot tillverkarna, smugglarna och langarna.",
      "Den som är beroende av droger förlorar sin frihet. Därför ska all hantering av narkotika, utom medicinsk, vara olaglig. Dels för att det inte ska finnas några kryphål i lagen där langare kan gömma sig, dels för att polisen ska ha möjlighet att ingripa tidigt när någon är på väg in i ett missbruk. Den som döms för bruk av narkotika ska få vård, inte straff. Hårda straff ska däremot riktas mot tillverkning, smuggling och langning.",
      "Det ska vara lätt att få kontakt med missbruksvården. Vården ska i första hand ges av sjukvården och kunna nås genom vårdcentralen. Tillgången till överdoshämmande läkemedel som naloxon måste bli bättre. Därför är det välkomnat att naloxon nu blivit receptfritt och går att köpa på apotek. Sprututbytesprogram är ett bra komplement som minskar smittspridning. Liberalerna är öppna för en försöksverksamhet med injektionsrum där den som är inne i ett aktivt missbruk får kontakt med sjukvården samt får hjälp och stöd som kan leda vidare till missbruksvård.",
      "Ibland hörs åsikten att det är fel att förbjuda narkotika, eftersom det finns de som kan använda droger utan att fastna i ett missbruk. Priset för att släppa narkotikan fri blir dock oerhört högt för alla dem som inte är lika lyckligt lottade – den som fastnar i ett beroende förlorar hela sin frihet. Därför är det rätt att motverka droganvändning.",
      "Samtidigt ska narkotikapolitiken bygga på vetenskap och fakta, samt vara evidensbaserad. Den statliga utredningen om narkotikapolitiken hade dessvärre för snäva ramar. Vi anser att hela den svenska narkotikapolitiken, allt från kriminalisering av narkotikaanvändning till innehav för eget bruk, ska utvärderas. "
    ],
    "title": "Narkotika",
    "url": "https://www.liberalerna.se/politik/narkotika",
    "fetchDate": "2025-05-25T06:30:37.011Z",
    "party": "L",
    "subject": "vard-och-omsorg"
  },
  "https://www.liberalerna.se/politik/nato": {
    "opinions": [
      "I dag skapas trygghet i allianser, inte i allianslöshet. Sveriges säkerhet hänger på stabila samarbeten mellan likasinnade demokratiska länder, och det sker inom ramen för Nato och EU. Att delta i båda dessa samarbeten gör Sverige tryggare. Ensam är inte stark, bara ensam.",
      "För oss liberaler är det självklart att Sveriges säkerhet tryggas bäst i samarbete med andra länder. Därför var Liberalerna det första riksdagspartiet som sade ja till svenskt Natomedlemskap redan 1999.",
      "Säkerhetsläget i Östersjöområdet har försämrats markant under de senaste åren. Rysslands fullskaliga invasion av Ukraina visar än en gång att Ryssland ställer sig utanför den europeiska säkerhetsordningen. Det kräver ett tätt samarbete både inom Nato och EU. Med Natomedlemskapet stärks Sveriges säkerhet genom försvarsgarantierna. Samtidigt kommer Sverige och svenska förmågor i sin tur att göra viktiga bidrag till säkerheten för våra allierade.",
      "Sverige ska vara en aktiv, solidarisk och ambitiös allierad i Nato som tar ansvar för vår egen och andras säkerhet. Det svenska medlemskapet är utan förbehåll. Det gör våra försvarssamarbeten djupare och förmågan till avskräckning mot en angripare större. Sverige ska som minst leva upp till Natos riktmärke om försvarsanslag som andel av BNP. Liberalerna har varit pådrivande i regeringen om att öka Sveriges försvarsbudget till 2,6 % år 2028. Det är nödvändigt om vi ska kunna bidra med trovärdig avskräckning inom Nato och hjälpa våra allierade i händelse av kris eller krig.",
      "Liberalerna vill dessutom att EU bygger en robust gemensam försvarspolitik som komplement till Nato. Här ingår att kraftigt växla upp produktionen av försvarsmateriel både för att kunna förse Ukraina med vapen och ammunition, och för att kunna stärka den egna försvarskapaciteten. En annan uppgift är gemensamma EU-upphandlingar av försvarsmateriel och utveckling av en gemensam politik för vapenexport."
    ],
    "title": "Nato",
    "url": "https://www.liberalerna.se/politik/nato",
    "fetchDate": "2025-05-25T06:30:36.900Z",
    "party": "L",
    "subject": "forsvar"
  },
  "https://www.liberalerna.se/politik/pensioner": {
    "opinions": [
      "Sverige har ett av världens mest stabila pensionssystem. Dagens pensioner finansieras av dem som jobbar och premiepensionen som var och en sparar till sig själv. Ju mer man betalar in och ju senare man går i pension, desto mer får man i pension och medborgarna skyddas mot politiska infall och tjänar på att arbeta mer och betala in skatt.",
      "Pensionssystemet är i grunden stabilt och bygger på en långsiktig överenskommelse som Liberalerna står bakom. Pensionerna måste däremot bli mer jämställda genom att pensionspoäng fördelas lika mellan makar vid skilsmässa. På sikt kommer god ekonomisk tillväxt, jämställd och mindre segregerad arbetsmarknad samt jämnare uttag av föräldraledighet och VAB-dagar att förbättra pensionerna för alla.",
      "Den som tar ansvar för sin ekonomi ska gynnas. Därför vill Liberalerna återinföra det individuella pensionssparandet och göra upp till tusen kronor per månad avdragsgillt. Reformen skulle göra att det blir skattemässigt gynnsamt för breda grupper,till exempel sjuksköterskor, lärare och ingenjörer att spara till ålderdomen.",
      "Skillnaden i skatt mellan arbetsinkomster och pensioner, den så kallade pensionärsskatten, ska avskaffas. Därför har Liberalerna varit med och sänkt skatten för pensionärer.",
      "Äldre människors kunskap, kompetens och erfarenhet måste tas tillvara bättre i arbetslivet. Den som vill arbeta ska kunna göra det och rätten att vara kvar på jobbet behöver höjas."
    ],
    "title": "Pensioner",
    "url": "https://www.liberalerna.se/politik/pensioner",
    "fetchDate": "2025-05-25T06:30:37.236Z",
    "party": "L",
    "subject": "aldrepolitik"
  },
  "https://www.liberalerna.se/politik/polisen": {
    "opinions": [
      "Liberalerna vill bygga ut polisen så att Sverige når en polistäthet i nivå med övriga Europa. Målet är att varje människa, oavsett var i landet man bor, ska kunna lita på att samhället ingriper när brott begås.",
      " ",
      "Utan polis och domstolar blir det den starke som vinner. Verklig frihet förutsätter trygghet, nämligen att du vet att samhället skyddar dina rättigheter när någon kränker dem. Rättsstaten är en liberal idé och en grundbult i ett liberalt samhälle.",
      "I dag är poliserna för få i förhållande till både befolkningens storlek och den organiserade brottslighetens utveckling. Runt om i landet ser människor alltmer sällan polisen i sitt närområde, medan kriminella nätverk, särskilt i utsatta områden, flyttar fram sina positioner. Detta leder till att brottsoffer sviks när utredningar läggs ned på grund av tidsbrist.",
      "Regeringen har ökat antalet poliser, och polistätheten är högre än tidigare. Ändå räcker det inte. För att på allvar vända utvecklingen måste utbyggnaden fortsätta och förstärkas.",
      " ",
      "För det första behöver Sverige utbilda och anställa fler poliser. För det andra måste fler vilja stanna kvar i yrket. Anledningen är att kompetens och erfarenhet är avgörande i kampen mot grov brottslighet.",
      "Därför vill Liberalerna höja lönerna och förbättra arbetsvillkoren. Vi vill öronmärka medel för en särskild lönesatsning. Dessutom måste den interna byråkratin minska så att poliser kan ägna mer tid åt kärnuppdraget – att förebygga, utreda och klara upp brott.",
      "Samtidigt har polisen fått fler verktyg i arbetet mot gängen. Det offensiva reformarbetet måste fortsätta, eftersom brottsligheten förändras snabbt och kräver en rättsstat som ligger steget före.",
      " ",
      "När det gäller tryggheten i vardagen spelar den lokala polisen en avgörande roll. Synlig närvaro förebygger brott och stärker förtroendet mellan polis och medborgare. Därför vill vi stärka den lokala förankringen i hela landet – i storstäder, mindre kommuner och glesbygd.",
      "Samtidigt kräver den organiserade brottsligheten nationell samordning. Skjutningar och sprängningar i bostadsområden, liksom omfattande bedrägerier och internationella stöldligor, visar att brottsnätverken verkar över gränser. Detta innebär att Sverige måste samarbeta tätare med andra länder.",
      " ",
      "Kriminella nätverk utnyttjar att EU-ländernas brottsbekämpande myndigheter inte samarbetar tillräckligt effektivt. I stället för att varje land arbetar var för sig behöver vi gemensam operativ förmåga.",
      "Liberalerna vill därför utveckla Europol till en mer operativ polismyndighet som kan bedriva förundersökningar och utreda brott där flera länder är inblandade. På så sätt kan vi möta internationella brottsnätverk med samma styrka och samordning som de själva använder.",
      " ",
      " ",
      "Varför behövs fler poliser?\nDärför att polistätheten i Sverige är lägre än i många andra europeiska länder, samtidigt som den grova och organiserade brottsligheten har ökat. Fler poliser ökar möjligheten att förebygga brott och klara upp fler ärenden.",
      "Räcker det inte med nya lagar?\nNej. Lagstiftning är viktig, men utan tillräckligt många poliser som kan arbeta operativt får lagarna begränsad effekt. Resurser och befogenheter måste gå hand i hand.",
      "Varför vill Liberalerna stärka Europol?\nDärför att många kriminella nätverk verkar över nationsgränser. Ett starkare europeiskt samarbete gör det möjligt att effektivare bekämpa gränsöverskridande brottslighet.",
      "Hur hänger fler poliser ihop med liberal politik?\nTrygghet är en förutsättning för frihet. När staten upprätthåller lag och ordning kan människor leva sina liv, starta företag och röra sig fritt utan rädsla. Sammanfattningsvis är en stark rättsstat grunden för ett öppet och fritt samhälle."
    ],
    "title": "Polisen",
    "url": "https://www.liberalerna.se/politik/polisen",
    "fetchDate": "2026-03-02T07:04:46.652Z",
    "party": "L",
    "subject": "lag-och-ratt"
  },
  "https://www.liberalerna.se/politik/prostitution": {
    "opinions": [
      "Flera kvinnor och flickor, men också män och pojkar, blir idag offer i den prostitution som ofta är en del av den organiserade människohandeln. Att köpa sex ska alltid vara olagligt, och särskilt allvarligt är att köpa sexuella handlingar från ett barn. Det är en form av våldtäkt och ska straffas därefter.",
      "Många som säljer sex lever i en vardag av fattigdom, drogmissbruk och misär. Ofta har man utsatts för grova brott och övergrepp, såsom människohandel. Den grova brottsligheten tjänar stora pengar på den prostitution som sker i skuggsamhället. Detta är den verklighet som gör att köp av sex ska vara förbjudet. Att köpa sig sexuella handlingar från ett barn är ännu allvarligare och ska klassas som våldtäkt.",
      "Människor som säljer sex måste samtidigt få hjälp. Dessutom behöver vi mer kunskap om prostitutionens orsaker och hur den kan bekämpas. Sexköpslagen är bra och markerar tydligt från samhället att sexköp inte är acceptabelt. Det är samtidigt viktigt att kombinera den med insatser för att nå och hjälpa dem som är prostituerade – kvinnor och flickor lika väl som män och pojkar.",
      "Prostitutionen finns därför att den efterfrågas. Det som primärt upprätthåller människohandel och prostitution är att sexköpare efterfrågar sexuella tjänster. Den som köper sex har begått ett brott och ska straffas därefter. ",
      "För den organiserade brottsligheten är sexhandeln en lönsam bransch. Brottsnätverken arbetar över hela Europa, och vi vill att Sverige ökar samarbetet med andra EU-länder. För att fler ska våga berätta bör offrens möjlighet att få tillfälliga uppehållstillstånd i EU i samband med rättsprocessen stärkas.",
      " "
    ],
    "title": "Prostitution",
    "url": "https://www.liberalerna.se/politik/prostitution",
    "fetchDate": "2025-05-25T06:30:36.216Z",
    "party": "L",
    "subject": "lag-och-ratt"
  },
  "https://www.liberalerna.se/politik/psykiatri": {
    "opinions": [
      "Varje människa som mår psykiskt dåligt hindras från att leva som den vill. Psykisk ohälsa hamnar ofta i bakgrunden i debatten, trots att det är en av de största utmaningarna för vårt samhälle. Varje vårdcentral ska kunna erbjuda psykiatrisk hjälp. En person med självmordstankar behöver akut hjälp, precis som en person med hjärtinfarkt. Synen på psykisk ohälsa måste förändras i grunden och likställas med övrig ohälsa.",
      "Människor med psykisk ohälsa ska mötas med omtanke och respekt, och de ska ha inflytande över sin egen vård. Möjligheterna till självvald inläggning ska öka, brukarmedverkan ska stärkas och den som är i akut kris ska i första hand omhändertas av vården, inte av polisen. Det ska inte heller finnas några patientavgifter i tvångsvården. Idag finns det stora skillnader i hur vi behandlar människor med psykisk ohälsa i olika delar av landet.",
      "Skolhälsovården, vårdcentraler och ungdomsmottagningar ska få större möjlighet att hjälpa unga med psykisk ohälsa. Den som behöver ännu mer stöd ska inte behöva vänta. Köerna till den specialiserade barn-  och ungdomspsykiatrin måste kortas, ingen ska behöva vänta mer än 30 dagar.",
      "En liberal prioritering är att mer psykiatrisk vård ska kunna flyttas hem. Lättanvända e-besök till första linjens psykiatri, samtalsbehandlingar, neurologisk vård och andra specialiteter ger patientmakt och mer jämlik vård över landet. Samtidigt ska mobila vårdenheter som psykiatriambulanser finnas tillgängliga i hela landet. Vi vill att fler patienter hjälps direkt till rätt vårdnivå utan att passera akutmottagningen."
    ],
    "title": "Psykiatri",
    "url": "https://www.liberalerna.se/politik/psykiatri",
    "fetchDate": "2025-05-25T06:30:43.111Z",
    "party": "L",
    "subject": "vard-och-omsorg"
  },
  "https://www.liberalerna.se/politik/lss": {
    "opinions": [
      "Den personliga assistansens olika insatser är en stor post i statens och kommunernas budgetar, men pengarna ger tillbaka något som är ovärderligt – ett värdigt liv för dem med de allra största behoven. Det går inte att mäta i pengar. ",
      "Fler ska kunna få personlig assistans – men stödet behöver också bli bättre för de som har mindre omfattande funktionsnedsättningar. Därför vill Liberalerna inrätta ett vardagsstöd. Vardagsstödet ska kunna handla om praktisk hjälp i hemmet, motivationsåtgärder, ledsagning och stöd i föräldraskap. Genom att slå ihop insatserna: ledsagning, kontaktperson, hemtjänst och boendestöd till en insats blir stödet mer flexibelt för den som behöver stöd. Givetvis skall den enskilde ha möjlighet att välja vem som utför stödet och i huvudsak när och var det ska ske.",
      "Staten ska stå som ensam huvudman för den personliga assistansen för att trygga likvärdigheten över landet, säkra ekonomin och göra det enkelt för den enskilde. För att detta ska genomföras på rätt sätt så måste behovsbedömningar säkras och rättssäkerheten tryggas. Målet är att fler ska få personlig assistans och att processerna ska vara transparenta och förutsägbara.",
      "Liberalerna vill utöver det inrätta en LSS-inspektion som både försvarar den enskildes rättigheter och bekämpar kriminalitet bland assistansutförare. Funktionen skulle vara lik Skolinspektionen. Det övergripande målet ska vara att bidra till att personer som får LSS-insatser har goda levnadsvillkor och kan leva ett liv som alla andra."
    ],
    "title": "Personlig assistans / LSS",
    "url": "https://www.liberalerna.se/politik/lss",
    "fetchDate": "2025-05-25T06:30:37.780Z",
    "party": "L",
    "subject": "vard-och-omsorg"
  },
  "https://www.liberalerna.se/politik/politikregelforenklingar": {
    "opinions": [
      "Onödig byråkrati ska inte stå i vägen för drömmarna om ett eget företag. Vi vill göra det enklare att starta och driva företag. Det är genom företagens möjlighet att växa som jobb skapas. Fler jobb i växande företag betyder nya livschanser för individer, minskat utanförskap och i förlängningen ökade skatteintäkter; vilket i sin tur finansierar den gemensamma välfärden.",
      "Onödig byråkrati får aldrig bli ett hinder. Det ska bli enklare att starta och driva företag. Det är genom företagens möjlighet att växa som jobb skapas. Det betyder nya livschanser för individer, minskat utanförskap och ökade skatteintäkter som finansierar den gemensamma välfärden.",
      "Regelförenklingar behöver komma på plats snabbare och företagare ska ha all kontakt med myndigheter på ett ställe, inte rapportera samma sak till flera. Alla statliga myndigheter ska ha i uppdrag att gynna företagandet, alla nya regler ska granskas ur ett företagarperspektiv och Sverige ska inte överimplementera EU-direktiv i onödan. Generationsväxlingar i företag ska underlättas genom att de s.k. 3:12-reglerna reformeras.",
      "Delningsekonomin ska bejakas där tjänster utvecklas som gör att befintliga resurser utnyttjas effektivt. Delningstjänster som Airbnb och Uber utmanar existerande affärsmodeller och ska uppmuntras. Röj undan de nuvarande hindren i skattelagstiftningen som försvårar delningsekonomin.",
      "Alltför tröga och byråkratiska tillståndsprocesser hos myndigheterna hindrar och försvårar företagens utveckling och expansion av den egna verksamheten inom företaget. Vi vill se stora generella förändringar av tillståndsgivningen och införa enklare regler för att snabba på processerna. Myndigheternas uppgift måste vara att företagarna inte ska behöva vänta på besked p g a alltför långsam handläggning."
    ],
    "title": "Regelförenkling",
    "url": "https://www.liberalerna.se/politik/politikregelforenklingar",
    "fetchDate": "2025-05-25T06:30:35.216Z",
    "party": "L",
    "subject": "naringsliv"
  },
  "https://www.liberalerna.se/politik/rovdjur": {
    "opinions": [
      "Sverige ska ha livskraftiga stammar av alla de fem stora rovdjuren: björn, järv, lo, varg och kungsörn. Vi ska följa EU:s art- och habitatdirektiv. Förvaltningen måste anpassas utifrån viltstammarnas utveckling. Människor som lever nära rovdjuren måste vara delaktiga i förvaltningen och känna att de blir lyssnade på.",
      "Sverige ska ha livskraftiga stammar av alla de fem stora rovdjuren: björn, järv, lo, varg och kungsörn. Vi ska följa EU:s art- och habitatdirektiv. Förvaltningen måste anpassas utifrån viltstammarnas utveckling.",
      "Vargens situation är osäker, bland annat på grund av inavel. I grunden behövs en ökad acceptans för vargen i vår miljö. Det i sin tur kräver att människor som lever nära vargen är delaktiga i förvaltningen och att de känner att de blir lyssnade på.",
      "Antalet vargar ska inte avgöras genom politiska beslut. Hur många individer som krävs för att stammen ska vara livskraftig är en fråga för vetenskapen. Bedömningen kommer att ändras över tid.",
      "Vi är öppna för både skyddsjakt och licensjakt när stammarna är livskraftiga. Djur som annars är fridlysta får då skjutas för att minimera skador till exempel på tamdjur. Rovdjursförvaltningen ska vara inriktad på att minska de motsättningar som finns kring rovdjuren, den illegala jakten, inavelsproblemen och problemen med rovdjursangrepp."
    ],
    "title": "Rovdjur",
    "url": "https://www.liberalerna.se/politik/rovdjur",
    "fetchDate": "2023-09-17T17:52:43.431Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/rut-avdrag": {
    "opinions": [
      "Ska Sverige klara av integrationsproblem och bryta utanförskapet måste fler ges möjlighet att komma in på svensk arbetsmarknad. Genom RUT-avdraget minskar det obetalda hushållsarbetet samtidigt som fler kommer i arbete. Nu måste RUT fortsätta att utvecklas. Därför ska det gå att göra avdrag för fler hushållsnära tjänster och för större belopp.",
      "Liberalerna vill att taket för avdrag höjs, att subventionsgraden för årsrika utökas och att RUT ska omfatta fler tjänster. Det vill vi för att ett mer kraftfullt RUT-avdrag ger fler enkla jobb. Ska Sverige klara av integrationsproblem och bryta utanförskap måste fler ges möjlighet att komma in på svensk arbetsmarknad.",
      "Möjligheten att göra avdrag för exempelvis städtjänster eller renoveringar i hemmet har lett till att arbeten som tidigare utfördes på den svarta marknaden nu utförs vitt, med pensionspoäng och ökad trygghet för arbetstagarna. Den utvecklingen vill Liberalerna hålla fast vid."
    ],
    "title": "RUT-avdrag",
    "url": "https://www.liberalerna.se/politik/rut-avdrag",
    "fetchDate": "2025-05-25T06:30:35.136Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/regional-utveckling": {
    "opinions": [
      "Sverige är mer än ett fåtal storstäder. Alla ska ha möjlighet att bo och arbeta på landsbygden och samtidigt ha tillgång till grundläggande samhällsservice. Det handlar om saker som att kunna driva företag, utbilda sig och ha tillgång till fungerande infrastruktur. Vi ska ta vara på de unika förutsättningar för individens utvecklingskraft och företagens konkurrenskraft som finns i olika delar i Sverige.",
      "Sverige är mer än ett fåtal storstäder. En liberal politik för hela Sverige strävar efter att skapa förutsättningar för dem som vill bo, arbeta eller driva företag på landsbygden eller i en mindre tätort och samtidigt ha tillgång till grundläggande samhällsservice.",
      "Goda villkor för företagen är avgörande för regional utveckling. Vi inser att det kan behövas riktade insatser, men främst krävs generella insatser för att fler företag ska kunna växa i hela Sverige. Ett generellt förbättrat företagsklimat med sänkta skatter och mindre byråkrati gynnar alla företag.",
      "De generella insatserna på nationell nivå måste kombineras med regionala tillväxtinsatser. Där har kommuner och regioner ett stort ansvar att förbättra företagsklimatet. Yrkeshögskolan har här en viktig uppgift att fylla då den är en utbildning kopplad till den regionala arbetsmarknaden.",
      "Idag har nästan alla kommuner bostadsbrist. Svårigheten med finansiering, krav på nedskrivning och höga byggkostnader utgör de främsta hindren för bostadsproduktion, men även alltför detaljerade regelverk såsom strandskyddet kan utgöra hinder för byggandet.",
      "Det är viktigt att statlig service till medborgarna, som försvunnit från stora delar av landet, återupprättas i en gemensam organisation där statliga myndigheter samarbetar. Onödiga och omotiverade gränshinder som motverkar regional utveckling av två regioner på var sin sida nationsgränsen avvecklas."
    ],
    "title": "Regional utveckling",
    "url": "https://www.liberalerna.se/politik/regional-utveckling",
    "fetchDate": "2023-09-17T17:52:43.649Z",
    "party": "L",
    "subject": "landsbygd"
  },
  "https://www.liberalerna.se/politik/religiosa-friskolor": {
    "opinions": [
      "Alla skolor ska sätta kunskap i första rummet. Lärarnas uppdrag är och ska förbli att aktivt verka för att förmedla kunskap och genom det verka för elevernas allsidiga utveckling. Undervisningen ska dessutom vara icke-konfessionell. För att kunna stoppa de religiösa friskolorna utan att samtidigt inskränka på de nationella minoriteternas stärkta rättigheter föreslår vi att det ska öppnas upp för skolor med särskilda minoritetsprofiler.",
      "Religiösa friskolor riskerar försämra integrationen i Sverige och hämma elevernas frihet. Särskilt allvarligt är att de barn som har störst behov av att integreras i Sverige ofta är samma barn som sätts i religiösa friskolor. Så får det inte vara – skolan ska vara en plats där kunskap och bildning står i fokus, inte religionsutövning.",
      "Liberalerna föreslår att en ny lag införs som helt förhindrar religiösa friskolor från att bedriva undervisning inom ramen för det svenska skolväsendet. Syftet med förbudet är att värna elevernas rätt till frihet och personlig utveckling i en skolmiljö där både undervisningen och övriga delar av verksamheten är allsidig och icke-konfessionell",
      "Ett stopp för etablering av nya eller expandering av befintliga religiösa friskolor ska införas skyndsamt och de befintliga ska avvecklas under ordnade former. Det behövs ett stopp för även religiösa förskolor. Skolinspektionen bör få i uppdrag att arbeta undercover för att upptäcka och förhindra religiös indoktrinering på skolor. "
    ],
    "title": "Religiösa friskolor",
    "url": "https://www.liberalerna.se/politik/religiosa-friskolor",
    "fetchDate": "2025-05-25T06:30:38.209Z",
    "party": "L",
    "subject": "utbildning"
  },
  "https://www.liberalerna.se/politik/sjukforsakring": {
    "opinions": [
      "Alla ska kunna känna sig trygga vid långvarig eller kortvarig sjukdom. Sjukförsäkringssystemet ska se till att alla människor har en försörjning ifall de blir sjuka. Sjukförsäkringen ska vara aktiv och anpassad efter den sjukskrivne så att fler kommer tillbaka till arbetslivet så snabbt som möjligt.",
      "Under slutet av 90-talet och första halvan av 00-talet steg sjuktalen dramatiskt i Sverige, och innebar att de statliga utgifterna för rehabiliterings- och sjukpenningen skenade. Det berodde inte nödvändigtvis på förändringar i folkhälsan, utan på generösare regler och utbetalningar. Liberalerna var därför med och införde rehabiliteringskedjan, som gjorde tillämpningen likvärdig och passiva sjukskrivningar stoppades.",
      "Arbetslinjen, att människor uppmuntras att arbeta, är viktig och innebär en individuell bedömning av arbetsförmågan. Den har varit viktig för att fler ska komma tillbaka till arbetslivet och för att få ner sjuktalen.",
      "Sverige ska inte återgå till 90-talets sjukfrånvaro. Därför vill Liberalerna återinföra en bortre tidsgräns samt en femtonde karensdag i sjukförsäkringen. Det skulle skapa en mer förutsägbar och aktiv sjukskrivningsprocess och ge fler personer chansen att återinträda i arbetskraften. ",
      "Den som har en så pass nedsatt arbetsförmåga att man inte förväntas komma tillbaka i arbete ska få sjukersättning. Det får dock inte bli en slentrianmässig åtgärd. Det ska finnas en hög ambitionsnivå för både aktiviteter och sysselsättning. Aktiv och individuell anpassning gör att färre hamnar i utanförskap.",
      "Försäkringskassan brottas samtidigt med lågt förtroende. Ett löpande reformarbete krävs för att kunna erbjuda trygghet och lyhördhet mot den enskilde samtidigt som skattebetalarnas pengar används rättssäkert och effektivt. Vi vill att sjukskrivningsprocessen från sjukvården och Försäkringskassan består av individuellt anpassade insatser för vård och rehabilitering och att samarbetet mellan Försäkringskassan och sjukvården fördjupas och utvecklas.",
      " "
    ],
    "title": "Sjukförsäkring",
    "url": "https://www.liberalerna.se/politik/sjukforsakring",
    "fetchDate": "2025-05-25T06:30:36.855Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/sjukvard": {
    "opinions": [
      "Den som inte är frisk tvingas in i ofrihet. Svensk sjukvård behöver bli bättre, för våra patienter, deras anhöriga och alla de yrkesgrupper som arbetar outtröttligt med att hjälpa andra. Liberal sjukvårdspolitik utgår alltid från den enskilde, och hur hen ska få god vård i rätt tid, vare sig det är en vanlig, sällsynt, eller kronisk sjukdom. Alla ska ha rätt till en fast läkarkontakt.",
      "Svensk sjukvård är i många avseenden fantastisk, men stora problem finns och måste täppas till. Liberal sjukvårdspolitik fokuserar alltid på individens förutsättningar och utgår ifrån dennes behov. I ett halvsekel har Liberalerna drivit på för att alla ska ha en fast, namngiven husläkare – ofta i strid med Socialdemokraterna. Vi vill se en patientnära vård, och arbetar fortfarande för en fast läkare till alla, både inom primärvården och specialistsjukvården.",
      "Fler kollegor behövs på sjukhus och vårdcentraler i hela landet. Arbetsvillkoren för de som är verksamma i vården behöver förbättras avsevärt. Tid ska finnas för patienter och för anhöriga. Fortbildning ska vara en självklar rättighet genom hela yrkeslivet. Fler ska ha tid för forskning och för utveckling av sjukvården.",
      "Kroniska sjukdomar drabbar många i Sverige. Här behöver vi fokusera på vård, tröst och stöd så att alla människor kan leva ett drägligt liv utifrån sina förutsättningar. Kunskapen måste förbättras inom vård, skola och omsorg för att kunna tillgodose olika behov. Anhöriga behöver få mer stöd och möjlighet till avlastning behöver bli en rätt till avlastning.",
      "Sällsynta sjukdomar behandlas alltför styvmoderligt idag. För den som är drabbad eller anhörig spelar det ingen roll om sjukdomen är vanligast i Sverige eller drabbar en på miljarden. Tillgången till vård med kunskap och till effektiva läkemedel måste förbättras avsevärt för personer med sällsynta tillstånd."
    ],
    "title": "Sjukvård",
    "url": "https://www.liberalerna.se/politik/sjukvard",
    "fetchDate": "2025-05-25T06:30:37.573Z",
    "party": "L",
    "subject": "vard-och-omsorg"
  },
  "https://www.liberalerna.se/politik/skola": {
    "opinions": [
      "För Liberalerna handlar kunskapsfokus i skolan om att alla barn och unga ska få förutsättningar att nå sin fulla potential. Likvärdighet för oss betyder att alla elever ska få växa. Elever som halkar efter ska få stöd, och elever som kan gå före ska få utmaningar. Det kräver en skolpolitik som står för kunskap, värnandet av lärarnas kunskapsuppdrag och som ser behovet av höga förväntningar på alla elever.",
      "Den svenska skolan ska upp i topp igen, och varenda elev ska ha lärt sig det grundläggande när de går sin sista dag. Då behöver grundskolan bli tio år, och fler lektionstimmar behövs. Det tar tid att lära sig – och måste få göra det. Ibland kan man behöva ännu mer tid i skolan för att hinna ikapp. Det ska bli lättare, och inte så dramatiskt, att gå om en årskurs om det behövs. Nyanlända elever som har kommit sent till Sverige kan behöva fler lektionstimmar – särskilt i svenska, längre terminer och kanske ytterligare några år i grundskolan.",
      "För att alla elever ska nå kunskapsmålen behöver det vara lugn och ro i klassrummet. Ordningsproblemen i den svenska skolan drabbar hårdast de barn som inte har stöd hemifrån. För barn vars föräldrar kanske inte ens kan svenska, är kunskapsskolan helt avgörande.   Lärarna ska få ägna sin tid åt det som de är utbildade till: att undervisa sina elever. Då behöver de både tydliga befogenheter, bra utbildning i ledarskap, mer administrativt stöd av till exempel lärarassistenter, och uppbackning av elevhälsan.",
      "Läraryrket ska vara ett välavlönat och attraktivt akademikeryrke som lockar de bäst lämpade. Lärare ska kunna känna stolthet över sitt yrke och ha goda förutsättningar i vardagen. Skickliga lärare ska ha hög lön och tydliga karriärvägar.  Vi vill göra skolan statlig igen av många skäl. Framför allt för att alla skolor ska vara bra i hela landet. Staten ska både kunna styra och fördela resurser så att likvärdigheten ökar. Med staten som huvudman och högre lönenivå kan läraryrkets status och autonomi stärkas."
    ],
    "title": "Skola",
    "url": "https://www.liberalerna.se/politik/skola",
    "fetchDate": "2023-09-17T17:52:44.414Z",
    "party": "L",
    "subject": "utbildning"
  },
  "https://www.liberalerna.se/politik/sjofart": {
    "opinions": [
      "Sjöfarten är viktig då i stort all utrikeshandel transporteras sjövägen och ungefär 30 miljoner passagerare reser varje år med färja till och från Sverige. Hamnarna och vattenvägarna betyder mycket för att avlasta vägnätet och minska klimatbelastningen. Den svenska sjöfarten står inför stora utmaningar med hård konkurrens och vi vill att skattevillkoren för svensk rederinäring ska vara konkurrenskraftig.",
      "Sjöfarten har stor betydelse för transportsystemet och vi är helt beroende av en konkurrenskraftig sjöfart. Den svenska sjöfarten har stora utmaningar med hård konkurrens och vi anser att skattevillkoren för svensk rederinäring måste förändras för att bli mer konkurrenskraftig.",
      "När kapacitetsutnyttjandet av järnväg och väg är högt kan en ökad andel sjötransporter vara lösningen, vilket kräver en god tillgänglighet till hamnarna. Godset måste kunna lasta om för att vattenvägarna ska nyttjas. Vi vill därför säkerställa att infrastrukturen till hamnarna fungerar väl med en effektiv omlastningsfunktion. Fartyg i hamn bör stimuleras att använda landström, t. ex. genom differentierade hamnavgifter.",
      "Ökad inlandssjöfart leder till att transporterna på land avlastas och att det finns kapacitet för den samlade godsvolymen att öka. En översyn av regelverket för inre vattenvägar, t. ex. pråmtrafiken, bör ses över.",
      "Den åldrade isbrytarflottan behöver förnyas. Isbrytarna är viktiga för att säkerställa tillförlitliga transporter för näringslivet. De isbrytare som under en stor del av året inte är i bruk ska användas i annat sjösäkerhetsarbete. Vi vill att man ser över möjligheten att färjetrafiken till och från Gotland likställs med övriga vägar och järnvägar och ingå i den nationella infrastrukturen."
    ],
    "title": "Sjöfart",
    "url": "https://www.liberalerna.se/politik/sjofart",
    "fetchDate": "2025-05-25T06:30:38.094Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/skogen": {
    "opinions": [
      "För att skogspolitikens miljö- och produktionsmål båda ska nås krävs samförstånd. De rödgrönas politik har varit ensidig och har lett till hårda låsningar då den ignorerat skogsbrukets utveckling. Trots det är situationen för ekosystemen fortfarande bekymmersam. Miljövården har ställts mot behovet av produkter från skogen. Så får det inte fortsätta. Skogsbruket kan och ska vara effektivt och skonsamt.",
      "Skogen ger oss friluftsliv, jakt och naturupplevelser. Den reglerar vatten, renar luften, motverkar klimatförändringar och är avgörande för den biologiska mångfalden. I skogen finns unika biotoper och ekosystem som är grunden för många arters överlevnad. Skogen är samtidigt central för vår industri, tillväxt och export.",
      "Skogsindustrin är en av våra viktigare näringar. Den är avgörande för exporten. Så ska det fortsätta vara. Potentialen att producera förnybara material, kemiska produkter och textilier ska tas tillvara. Skogen kommer att bli ännu viktigare än idag.",
      "Skogspolitiken vilar på två jämställda mål, produktionsmålet och miljömålet. De får inte ställas mot varandra. Både staten och skogsnäringen har ett stort ansvar att skydda skogens ekosystem, bevara den biologiska mångfalden och slå vakt om naturvård och miljöhänsyn. Alternativa bruknings- och avverkningsmetoder behöver användas och utvecklas mer. Skogsbruket ska vara effektivt och skonsamt.",
      "Nationalparker, naturreservat och biotopskyddsområden är tillsammans med en fortsatt hög allmän hänsyn ryggraden i Liberalernas naturvårdspolitik. De kvarvarande naturskogarna, gammelskogarna, måste skyddas. Areal skyddad skog måste öka. Vi vill att 85 000 hektar av Sveaskogs innehav ska användas som inbyte för privatägd skyddsvärd skog. 200 000 hektar ska säljas till små skogsägare."
    ],
    "title": "Skogen",
    "url": "https://www.liberalerna.se/politik/skogen",
    "fetchDate": "2023-09-17T17:52:40.760Z",
    "party": "L",
    "subject": "jordbruk-jakt-och-fiske"
  },
  "https://www.liberalerna.se/politik/socialforsakring": {
    "opinions": [
      "Alla i Sverige har rätt till grundläggande ekonomisk trygghet. Socialförsäkringarna ska finnas där för den som har en funktionsnedsättning eller sjukdom, är arbetslös, föräldraledig eller äldre. Även a-kassan ska vara allmän och obligatorisk, och socialförsäkringarna ska ha en tydlig koppling mellan mellan avgifter och utbetalningar.",
      "Socialförsäkringarna är ett centralt liberalt bidrag till den moderna välfärdsstaten. En liberal socialförsäkring bygger på några enkla principer. Det finns ett samband mellan avgifter och förmåner, avgiften är proportionell mot inkomsten, ersättning betalas ut mot inkomstbortfall och försäkringen omfattar alla. En av de viktigaste sakerna med socialförsäkringarna är att de utjämnar risker mellan människor och över tid.",
      "Grunden för de resurser som krävs för en generell välfärdspolitik är arbetet. Genom ett arbete har den enskilda människan en möjlighet att försörja sig själv, påverka sitt eget liv och själv skapa möjligheter att växa. Liberalerna har länge krävt att a-kassan skall vara allmän och obligatorisk precis som våra övriga socialförsäkringar.",
      "Målet är att Försäkringskassan ska vara lyhörd mot den enskilde, samtidigt som skattebetalarnas pengar används rättssäkert och effektivt. Vi vill att sjukskrivningsprocessen från sjukvården och Försäkringskassan består av individuellt anpassade insatser för vård och rehabilitering, och att samarbetet mellan Försäkringskassan och sjukvården utvecklas."
    ],
    "title": "Socialförsäkringar",
    "url": "https://www.liberalerna.se/politik/socialforsakring",
    "fetchDate": "2025-05-25T06:30:35.683Z",
    "party": "L",
    "subject": "trygghetssystem-och-valfard"
  },
  "https://www.liberalerna.se/politik/studiemedel": {
    "opinions": [
      "Det är ambitionen, inte pengar, som ska avgöra om man vill och kan studera vidare. Studiemedel är grundläggande för en jämlik högskola som ger alla oavsett bakgrund möjligheten att studera vidare. Sverige har generösa studiemedel och Liberalerna har bidragit till att de har höjts, men vi vill fortsätta satsa på bättre studiemedel så att fler kan studera mer.",
      "Liberalerna ser stora fördelar med generösa villkor och regler för studiemedel. Kunskap och bildning förutsätter att individen kan studera, och i många fall är det tack vare studiemedlen som det blir möjligt för individen. Liberalerna vill fortsätta förbättra studiestödet, särskilt när det gäller studenter som har barn eller som vårdar sjuka barn eller anhöriga. Personer med funktionsnedsättning som behöver förlängd skolgång är studerande och ska ha möjlighet till studiemedel på deltid med aktivitetsersättning på.",
      "Liberalerna har bidragit till att det tidigare låga fribeloppet har höjts. Det är viktigt för den som vill arbeta samtidigt som de studerar, inte minst för dem som inte har föräldrar eller andra som kan bidra ekonomiskt. Ett högt fribelopp har därför en viktig rättviseprofil.",
      "Liberalerna vill underlätta för fler att läsa in en akademisk examen senare i livet. Därför har Liberalerna bidragit till att åldersgränsen för studiemedel höjts. I takt med att allt fler arbetar och studerar längre upp i åldrarna kan det finnas skäl att höja åldersgränsen ytterligare. Framtida studielån ska dock inte kunna skrivas av vid en viss ålder. Inga andra lån avskrivs av det skälet och Liberalerna anser därför att det är rimligt att åldersavskrivning inte omfattar nya lån."
    ],
    "title": "Studiemedel",
    "url": "https://www.liberalerna.se/politik/studiemedel",
    "fetchDate": "2023-09-17T17:52:43.318Z",
    "party": "L",
    "subject": "utbildning"
  },
  "https://www.liberalerna.se/politik/statliga-foretag": {
    "opinions": [
      "Det statliga ägandet ska begränsas och det måste finnas ett tydligt syfte med varför staten ska äga bolaget. Om staten konkurrerar med privata företag på en marknad samtidigt som man stiftar lagarna som anger ramarna blir rollerna ihopblandade. Vissa statliga bolag har ett särskilt samhällsuppdrag, och de fallen ska syftet var tydligt.",
      "Staten ska ägna sig åt lagstiftning som anger vilka ramar som ska gälla för näringslivet, inte att äga och driva bolag. Oavsett om man är konsument eller företagare vinner alla på ökad konkurrens.",
      "Vissa statliga företag, t.ex. Systembolaget, har ett särskilt samhällsuppdrag. I dessa fall ska syftet tydligt redovisas och vara styrande för bolagens verksamhet. Staten ska vara en aktiv, professionell och ansvarsfull ägare som präglas av öppenhet samt vara en föregångare avseende hållbarhetsfrågor och socialt ansvarstagande. ",
      "Vi vill därför se över vilken samhällsnytta de statliga bolagen har, om de är strategiskt eller säkerhetspolitiska viktiga och på vilket sätt de konkurrerar med privata företag. Om det inte finns någon given samhällsnytta bör staten avveckla sitt ägande i hela eller delar av dessa. Målet ska inte vara att sälja samtliga statliga bolag, utan att staten tar sitt ansvar gentemot de privata aktörerna på marknaden och säljer de bolag som inte har en allmänt uttalad samhällsnytta.",
      "Liberalerna vill på ett ansvarsfullt sätt avveckla den del av Svenska Spel som verkar på en konkurrensutsatt marknad. Statliga anläggningsföretaget Svevia bör avvecklas. Samhall som har utvecklats till ett bemanningsföretag som väljer de anvisade personer som har högst arbetsförmåga – istället för de som behöver mest stöd – ska återgå till sitt grunduppdrag. Vi vill säkerställa att verksamheten når rätt individer och utformas på ett sätt som ger dessa individer bästa möjliga stöd."
    ],
    "title": "Statliga företag",
    "url": "https://www.liberalerna.se/politik/statliga-foretag",
    "fetchDate": "2025-05-25T06:30:36.099Z",
    "party": "L",
    "subject": "naringsliv"
  },
  "https://www.liberalerna.se/politik/sfi": {
    "opinions": [
      "Den som kan svenska kan få jobb, prata med barnens lärare eller gå till läkaren på egen hand.  Språket ger egenmakt. Det gäller inte minst kvinnor som måste få stå på egna ben både i förhållande till samhället men också till sin partner. Svenska för invandrare måste bli flexiblare och mer individanpassad och det ska ställas tydliga krav.",
      "För att fler ska lära sig det svenska språket så fort som möjligt behöver undervisningen inom SFI anpassas mer efter individen. En akademiker och en analfabet har helt olika förutsättningar att lära sig svenska språket. SFI ska gå att plugga på kvällar, helger och under sommaren för att passa med till exempel föräldraledighet eller jobb. Alla kommuner ska erbjuda yrkessvenska och samarbeta med det lokala näringslivet för att tillsammans se till att nyanlända kan plugga yrkessvenska på arbetsplatsen.",
      "I dag hoppar många av eller fastnar för länge i SFI-studier. Deltagandet måste öka – men det räcker inte om det enbart leder till att fler sitter av tiden i klassrummet. Liberalerna menar därför att det behövs ett ökat fokus på resultat. Vi vill införa en kontrollstation efter 52 veckors SFI-studier. Om endast begränsade resultat uppnåtts ska man istället ut i jobb eller praktik för att lära sig språket.",
      "SFI-frånvaro måste leda till sänkt ersättning och närvarouppföljningen måste förbättras. Ersättningen bör sänkas till 80 procent vid frånvaro på grund av sjukdom eller vård av barn på samma sätt som vid frånvaro från arbete eller aktivitetsstöd.",
      "Kommuner måste se till att det finns svenska för föräldralediga inom ramen för Öppna förskolan. Den som får försörjningsstöd, även under föräldraledighet, ska läsa svenska annars minskar försörjningsstödet.",
      "\n\n                            Ladda hem som PDF                    "
    ],
    "title": "SFI",
    "url": "https://www.liberalerna.se/politik/sfi",
    "fetchDate": "2023-09-17T17:52:38.129Z",
    "party": "L",
    "subject": "migration-och-integration"
  },
  "https://www.liberalerna.se/politik/svenska-spraket": {
    "opinions": [
      "Barn som kan svenska klarar skolan bättre och barn som klarar skolan har lättare att förverkliga sina mål och drömmar. Den kvinna som kan svenska ökar sina chanser att få jobb och egen lön istället för att isoleras i hemmet. Språket ökar friheten både i förhållande till samhället och sin partner. Vi vill att svenska språket ska gå som en röd tråd från första dagen i Sverige till medborgarskapet.",
      "Svenskundervisning och obligatorisk samhällsinformation ska ges redan under asyltiden. Det behövs mer digitala verktyg för enklare språkinlärning. SFI-undervisningen måste individanpassas mer. En akademiker och en analfabet har helt olika förutsättningar att lära sig svenska. Dessutom måste det vara möjligt att plugga SFI på kvällar, helger och under sommaren för att kunna kombinera med föräldraledighet eller jobb.",
      "Liberalerna vill införa obligatorisk språkförskola för barn till nyanlända. Alla barn, oavsett bakgrund, ska klara skolan. Fler nyanlända, även kvinnor, ska få jobb. Obligatorisk språkförskola för barn till nyanlända ökar barnens chanser att klara skolan och nyanlända kvinnors chanser att få jobb. Även föräldralediga ska lära sig svenska, vi vill se till att det finns svenska för föräldralediga, till exempel inom ramen för Öppna förskolan. Den som får försörjningsstöd ska läsa svenska, annars ska försörjningsstödet minska.",
      "För medborgarskap vill Liberalerna införa språkkrav. I de flesta västländer måste den som vill bli medborgare ha grundläggande kunskaper i landets språk. Ett språkkrav stärker medborgarskapets status och är en viktig symbol för principen om att i ett samhälle ska alla kunna kommunicera med varandra."
    ],
    "title": "Svenska språket",
    "url": "https://www.liberalerna.se/politik/svenska-spraket",
    "fetchDate": "2025-05-25T06:30:36.360Z",
    "party": "L",
    "subject": "migration-och-integration"
  },
  "https://www.liberalerna.se/politik/spelmissbruk": {
    "opinions": [
      "Spelbranschen är omfattande och omsätter stora belopp. För att motverka att fler fastnar i ett spelberoende, som i sin tur kan leda till spelmissbruk, anser Liberalerna att branschen i högre utsträckning bör främja en självreglering av spelreklam. Om det inte visar sig tillräckligt utesluter inte Liberalerna en ännu mer restriktiv lagstiftning kring spelreklam.",
      "Likt andra missbruk bör spelmissbruk tas på stort allvar, då det kan leda till stort lidande för såväl individen som för personer i dess närhet. Liberalerna vill att regionerna avsätter tillräckliga medel för behandling av spelmissbruk och att den kommunala socialtjänsten får kompetens att förstå spelmissbruk.",
      "I syfte att stävja missbruket är det viktigt att spelpaus införs som villkor för att ta emot försörjningsstöd. Även skuldsanering bör kräva spelpaus för individen i fråga. För de som lider av spelmissbruk ska det finnas tillgång till stöd och hjälp för att bli av med missbruket.",
      "Liberalerna utesluter inte fler åtgärder för att reglera spelmarknaden och nätcasinon. Det kan finnas behov av att införa varningstexter, likt dem som appliceras på tobak och alkohol, som en obligatorisk del av spelreklam, oavsett medium. Liberalerna ser även fördelar med att eventuella regleringar av spelmarknaden sker på EU-nivå."
    ],
    "title": "Spelmissbruk",
    "url": "https://www.liberalerna.se/politik/spelmissbruk",
    "fetchDate": "2025-05-25T06:30:37.000Z",
    "party": "L",
    "subject": "vard-och-omsorg"
  },
  "https://www.liberalerna.se/politik/solenergi": {
    "opinions": [
      "Solenergin är ett av de kraftslag som går att bygga ut i stor skala. Det gör den till ett viktigt verktyg i klimatarbetet. Tyvärr producerar den bara när solen skiner, men när solenergiproduktionen sammanfaller med behovet, eller när elen kan lagras har den en enorm potential. Solenergin byggs nära förbrukarna och förändrar delvis utformningen av kraftsystemet. Det ska användas smart.",
      "Upptäckten av den fotoelektriska effekten som möjliggjorde solceller var ett viktigt genombrott. Men det dröjde innan solcellerna blev så billiga att de kunde användas elproduktion i stor skala. Solenergi är tillsammans med vindkraft och kärnkraft ett av de energislag som kan byggas ut i praktiken utan begränsningar. Solenergin kommer därför att få en mycket viktig roll nu när de fossila bränslena ska bort samtidigt som energianvändningen i stora delar av världen behöver öka ordentligt för att människor ska kunna få det bättre.",
      "Tekniken är enkel, förhållandevis underhållsfri och kan byggas nästan var som helst. Elproduktionen blir bättre ju soligare det är där panelerna sätts upp och är därför med lönsam i soliga länder, men den kan göra nytta även i Sverige. Liberalerna har därför initierat en stor satsning på solenergi för ökad solkraft.",
      "Energi som hushållen producerar själva för eget bruk ska inte beskattas. Den individ som sätter upp solceller ska kunna använda elen utan att någon lägger sig i det.",
      "El från solceller måste på något sätt kunna lagras för att kunna få stor betydelse. Det svenska kraftsystemet har stor lagringsförmåga genom vattenkraften. Men om solelproduktionen växer mycket behövs mer lagringskapacitet. Det bästa är om solelproduktionen sammanfaller med elförbrukningen. Det brådskar att ta fram effektiva metoder för att återvinna förbrukade solpaneler."
    ],
    "title": "Solenergi",
    "url": "https://www.liberalerna.se/politik/solenergi",
    "fetchDate": "2024-06-02T17:16:21.049Z",
    "party": "L",
    "subject": "energi"
  },
  "https://www.liberalerna.se/politik/skolvalet": {
    "opinions": [
      "Det är värdefullt för elever och föräldrar att själva kunna välja skola. Det kan handla om allt ifrån att en elev vill gå på en skola med en särskild profil, eller vill byta från en skola som hen inte trivs på. Liberalerna vill att alla, oavsett tjocklek på plånboken, ska ha den möjligheten. Det ska vara enkelt att välja, därför vill Liberalerna att det ska gå att välja mellan alla skolor på en gemensam plattform.",
      "Allt fler gör ett aktivt val av skola. Det finns dock familjer som inte själva väljer skola. Det kan bero på att de föredrar den närmaste kommunala skolan som barnen får gå i, eller att de inte känner till att de har både rätten och möjligheten att välja. Socialdemokraterna vill lösa det genom att minska valfriheten, Liberalerna vill det motsatta. Vi vill underlätta för fler att välja skola genom att förenkla valet, exempelvis genom att låta alla skolor samlas på en gemensam plattform. Det ska inte vara krångligt, tidskrävande eller svårt att välja skola.",
      "Många friskolor använder sig av kötid vid urval av elever. Vi anser att kötiden ska vara maximalt ett år så att alla har en rimlig chans att komma in. Om två elever har samma kötid, ska en andra urvalsmetod användas.",
      "För Liberalerna handlar likvärdighet i skolan om att alla elever ska få lika goda möjligheter att nå sin fulla potential, inte om att flytta runt elever baserat på deras hudfärg eller etnicitet. Vänstern tror att det blir bättre om staten väljer åt individen, medan Liberalerna tror att samhället blir bättre när alla får frihet och egenmakt.",
      "På skolor där gängkriminaliteten fått fäste vittnar personal om hur äldre kriminella styr vilka skolor yngre rekryter ska välja, i syfte att bevara kontrollen över området. Den här utvecklingen måste brytas – gängkriminella ska inte få sätta skräck i hela skolmiljöer. Därför vill vi ge socialtjänsten möjlighet att omplacera elever med allvarliga beteendeproblem för att skydda tryggheten och studieron."
    ],
    "title": "Skolvalet",
    "url": "https://www.liberalerna.se/politik/skolvalet",
    "fetchDate": "2025-05-25T06:30:37.743Z",
    "party": "L",
    "subject": "utbildning"
  },
  "https://www.liberalerna.se/politik/skatter": {
    "opinions": [
      "För att kunna bygga en stark gemensam välfärd behöver vi betala skatt. Det är så vi kan se till att det finns lärare i klassrummen, läkare och sjuksköterskor på vårdcentralerna, och poliser på gator och torg. Dagens skattesystem behöver främja det som bygger välstånd: att fler arbetar, startar företag och bidrar till vårt gemensamma. Arbetslinjen behöver återinföras. ",
      "Alltför många svenskar försörjer inte sig själva och långtidsarbetslösheten biter sig fast. Vi liberaler vill ge makt till individen att stå på egna ben. Ingen som kan arbeta ska tvingas vara beroende av staten eller någon annan för sin försörjning. Det ska alltid löna sig att gå från bidrag till jobb och egenförsörjning. Genom att ta sig till jobbet tar man sig också in i samhället och kan bli en del av samhällsgemenskapen. Det är den bästa integrationsmotorn.",
      "Det är viktigt att individen får forma sin egen framtid. Den som tar ansvar för sin ekonomi ska inte straffas av för höga skatter. Därför drev Liberalerna på för att ta bort värnskatten under Januariavtalet och har inom ramen för Tidöavtalet avskaffat avtrappningen av jobbskatteavdraget, samt sänkt skatten på arbete ytterligare. ",
      "Dessutom har vi gjort de första 300.000 kronorna som sparas i ett investeringssparkonto skattefria. Bättre möjligheter att spara pengar ger individen egenmakt. Med ett eget ekonomiskt kapital har man möjligheten att lämna den destruktiva relationen, byta från jobbet där man inte uppskattas eller starta företaget man alltid drömt om.",
      "Liberalerna vill utöver detta förenkla skattesystemet genom en bred skattereform. Vårt skattesystem ska lägga grunden för högre sysselsättning och mer företagande. ",
      " "
    ],
    "title": "Skatter",
    "url": "https://www.liberalerna.se/politik/skatter",
    "fetchDate": "2025-05-25T06:30:36.975Z",
    "party": "L",
    "subject": "ekonomi-och-skatter"
  },
  "https://www.liberalerna.se/politik/strandskydd": {
    "opinions": [
      "Sverige ska ha ett starkt generellt strandskydd. Samtidigt ska det bli mer flexibelt så att det går att bygga nära stränderna där exploateringstrycket är lågt. Det måste också bli möjligt att anlägga våtmarker och bevattningsdammar utan att strandskydd inträder. Skärgårdarnas lokalsamhällen måste utvecklas trots att de är populära besöksmål på sommaren.",
      "Vi vill att strandskyddet reformeras. Det generella strandskyddet har gett alla tillgång till stränder och i viss mån gett känsliga ekosystem skydd. Men det har också samtidigt inneburit onödigt stora ingrepp i människors liv och frihet.",
      "Stränderna måste kunna fungera som barnkammare åt djur och skydda växter i känsliga miljöer och alla ska kunna ha tillgång till stränder, men där exploateringstrycket inte är så hårt måste det bli tillåtet att bygga strandnära.",
      "Vi behöver kunna återskapa våtmarker. Det är en klimatåtgärd, ett sätt att bekämpa övergödningen och inte minst viktigt för den biologiska mångfalden. Det behövs också bevattningsdammar för att klara längre torrperioder. Men många markägare tvekar idag. Därför ska varken dammar eller återskapade våtmarker ha strandskydd och det är helt orimligt att det inte varit möjligt att få tillåtelse att bygga i närheten av små sjöar, diken och konstgjorda vattendrag. ",
      "Ett generellt strandskydd är också ett stort hinder för möjligheten att bo, leva och driva företag i stora delar av Sverige. Kustsamhällen och skärgårdarnas kärnöar måste få utvecklas trots att de mitt i sommaren är populära besöksmål. Vill vi ha en levande landsbygd och ett serviceutbud för lokalbefolkning och turister kräver det i vissa fall att strandskyddet måste reformeras.",
      "Liberalerna har medverkat till att regeringen tagit de första stegen för att avveckla det generella strandskyddet för de gröna näringarna såsom jordbruk och fiske, men är beredda att gå vidare i ett nästa steg att reformera strandskyddet."
    ],
    "title": "Strandskydd",
    "url": "https://www.liberalerna.se/politik/strandskydd",
    "fetchDate": "2025-05-25T06:30:37.492Z",
    "party": "L",
    "subject": "miljo-och-klimat"
  },
  "https://www.liberalerna.se/politik/tandvard": {
    "opinions": [
      "Det är hög tid att ta fram nationella tandvårdsprogram och införa uppsökande verksamhet. Det behöver införas testverksamhet där tandvården integreras i vårdkedjan och mobil tandvård. Vi vill att tandvårdens finansiering stegvis ska bli mer lik den i övriga hälso- och sjukvården  Ingen ska dö av dåliga tänder och alla ska ha råd med sitt leende.",
      "Friska tänder är viktigt för både folkhälsan och självkänslan. Tandvården har alltför länge separerats från den ordinarie hälso- och sjukvården i fråga om finansieringen. Därför vill Liberalerna att tandvården som testverksamhet integreras i vårdkedjan, och att finansieringen stegvis ska bli mer lik den i övrig hälso- och sjukvård.",
      "Ett välfungerande preventivt arbete kan spara in mycket lidande för patienten och höga kostnader för sjukvården. Därför vill vi ge tandvården i uppdrag att utbilda och höja kunskaperna kring hur man sköter sina tänder, för alla åldersgrupper.",
      "Vi behöver satsa mer på riskgrupper. Människor som förlorat tänder är sjukare än andra och många människor med tandlossning dör i förtid. Värst drabbade är de som lider av psykisk ohälsa, social utsatthet såsom hemlöshet och de med långvariga sjukdomar. Tandvården behöver finnas där riskgrupperna är. Därför vill vi satsa på mobil tandvård och uppsökande arbete.",
      "Den sociala klyftan i munhälsa måste slutas. Nationella tandvårdsprogram ska tas fram för riskgrupper. Kunskapen måste också öka om munhälsa vid åldrande och vid sjukdomar och tillstånd som ofta drabbar äldre. Många utrikesfödda och utsatta grupper halkar efter i munhälsa. Tidiga och uppsökande insatser behövs med intensiv tandvård, rådgivning och utbildning till vårdnadshavarna."
    ],
    "title": "Tandvård",
    "url": "https://www.liberalerna.se/politik/tandvard",
    "fetchDate": "2025-05-25T06:30:35.457Z",
    "party": "L",
    "subject": "vard-och-omsorg"
  },
  "https://www.liberalerna.se/politik/trygghet-och-studiero": {
    "opinions": [
      "Alltför många elever blir utsatta i skolan eller störda på lektionerna. Liberalerna vill ta krafttag mot de elever som ger sig på sina klasskamrater eller förstör lektionerna genom att störa undervisningen. Skolan ska kunna flytta på mobbare och splittra gäng. Alla skolor ska arbeta förebyggande och ha åtgärdsprogram baserat på forskning och beprövad erfarenhet för att skydda utsatta elever.",
      "Alla skolor ska enligt Skolverkets utvärdering kartlägga sina problem, se till att personal och elever är delaktiga i analys och planering, och ha tydliga rutiner för både de elever som blir utsatta för kränkningar eller trakasserier i skolan och för de elever som utför dem. Det ska även finnas personal som kan ägna sig åt att främja trygghet och studiero.",
      "Skollagen ska skärpas så att det blir lättare att avhysa, stänga av och flytta förövare till en annan skola. Alla huvudmän ska ha en väl fungerande mottagningsorganisation så att en flytt kan ske snabbare. Liberalerna har i regering arbetat för att skolorna ska bli tryggare och lugnare. Lärare får fler befogenheter att ingripa mot stök, alla skolor ska ha ordningsregler och alla skolor ska vara mobilfria under hela skoldagen. ",
      "Lärarnas mandat att agera mot stök och ordningssituationer i skolan ska stärkas. Ingen lärare ska känna sig rädd för att gripa in när undervisningen hindras eller elever utsätts för fara. På samma sätt ska ingen rektor tveka i sitt mandat att omplacera eller stänga av elever som hotar eller våldför sig på skolkamrater eller lärare. Alla skolor ska inrätta förväntansdokument som både eleven och föräldrarna ska underteckna, som beskriver de förväntningar, regler och konsekvenser för regelövertramp som gäller.",
      "\n\n                            Ladda hem som PDF                    "
    ],
    "title": "Trygghet och studiero",
    "url": "https://www.liberalerna.se/politik/trygghet-och-studiero",
    "fetchDate": "2025-05-25T06:30:38.230Z",
    "party": "L",
    "subject": "utbildning"
  },
  "https://www.liberalerna.se/politik/tobak": {
    "opinions": [
      "Den som är fast i ett beroende är inte fri. Tobak är både beroendeframkallande och förödande för hälsan. Liberalerna vill se en tobakspolitik som hjälper individen att slå sig fri från sitt beroende, och hindrar fler från att fastna i ett beroende från första början. Ett minskat tobaksbruk bidrar till individens frihet och chans för ett långt friskt liv, två mål i Liberal folkhälsopolitik.",
      "Tobakspolitiken ska präglas av ett målmedvetet preventivt arbete. Nyrekryteringen ska hållas tillbaka genom information, punktskatter och förbud mot tobaksreklam – även i sociala medier, där unga befinner sig. Att se till att unga undviker att göra tobaksdebut från första början är ett viktigt steg för framtidens folkhälsa. Ett stort ansvar ligger på att åldersgränser noggrant uppehålls, så att barn och unga inte ges tillgång till tobaksvaror.",
      "Ökat fokus på att skydda riskgrupper. Tobaksbruk är vanligare i vissa delar av samhället än i andra. Därför vill vi i Liberalerna se ett gott samarbete med alla de delar av samhället som hjälper individer att fatta vettiga beslut – skolan har ett ansvar och sjukvården ett annat. Med ett gott samarbete mellan samhällsaktörer blir vi bättre på att skydda individen.",
      "Alla som använder tobak ska ha tillgång till tobaksavvänjning via hälso- och sjukvården. Här krävs ett arbete som präglas av uthållighet och respekt. Att enbart skuldbelägga och straffa den med ett beroende är ett ineffektivt sätt att åstadkomma verklig förändring.",
      "Kunskap är makt. Det är viktigt att ingen vilseleds gällande tobakens faror. I detta ryms både samhällets utbildningsansvar och konsumentskydd. Tobak är farligt, inte bara för individen och dennes omgivning, utan även gällande tobaksindustrin i sig – som präglas av barnarbete och faror för anställda."
    ],
    "title": "Tobak",
    "url": "https://www.liberalerna.se/politik/tobak",
    "fetchDate": "2023-09-17T17:52:43.674Z",
    "party": "L",
    "subject": "vard-och-omsorg"
  },
  "https://www.liberalerna.se/politik/upphovsratten": {
    "opinions": [
      "Digitaliseringen kräver att upphovsrätten uppdateras. Lagarna måste följa med i den digitala utvecklingen och tillvarata lagliga möjligheter med fildelning och annan digital teknik. En digital allemansrätt ska införas för att göra offentligt finansierad digital information mer tillgänglig. I detta arbete måste samtidigt kulturskapares möjligheter att få betalt och den konstnärliga friheten försvaras.",
      "Liberaler är positiva till ny teknik. Lagstiftningen ska ge nya lagliga möjligheter för att få tillgång till digitala verk. Tack vare upphovsrätten kan konstnärer äga sin konst, ta betalt och bestämma över sina verk. Upphovsrätten ger kulturskaparen makten över hur verket ska spridas, och i så fall på vilka villkor.",
      "Skyddstiderna för olika kulturformer ska bli mer enhetliga och skyddstiden för verk av avlidna kortare. Information som är offentligt finansierad av skattebetalarna och digitaliserats såsom gamla dokument och kartor ska göras tillgänglig för alla genom en ”digital allemansrätt”. ",
      "Den tidigare “kassettskatten”, numera privatkopieringsersättningen, som tas ut på enheter med lagringskapacitet, såsom mobiltelefoner, datorer och USB-minnen bör avvecklas när streamingtjänster har minskat behovet av privatkopiering. ​",
      "Idag har det blivit enklare att använda digitala tjänster genom att man vid resor inom EU alltid har tillgång till hemutbudet. Målet är att alla digitala tjänster ska vara tillgängliga oavsett var man befinner sig. EU ska arbeta mot att minska användandet av så kallad geoblockering för digitala tjänster. Vi motsätter oss att införa kvoter om hur mycket europeiskt material som ska produceras och sändas i public service.",
      "Vi vill att EU utmanar den dominerande marknadspositionen för de stora nätaktörerna och särskilt lyfta fram den stora påverkan som de stora globala jättarna Googles, Amazons, Apples och Metas har i människors liv."
    ],
    "title": "Upphovsrätt",
    "url": "https://www.liberalerna.se/politik/upphovsratten",
    "fetchDate": "2025-05-25T06:30:36.875Z",
    "party": "L",
    "subject": "lag-och-ratt"
  },
  "https://www.liberalerna.se/politik/utrikespolitik": {
    "opinions": [
      "Sverige är ett litet land med stor möjlighet till påverkan. Därför driver vi en utrikespolitik som står upp mot diktaturer och andra skurkstater, stöttar internationella organ som arbetar för frihet och demokrati och genomgående kämpar för en bättre värld genom fred, frihet och frihandel, samt ett generöst svenskt bistånd.",
      "Den ryska invasionen av Ukraina är förkastlig och stödet till Ukraina är Liberalernas enskilt viktigaste utrikespolitiska fråga. Ukrainas enda önskan har varit att förbli och fördjupa sin roll som en fri och demokratisk stat i Europa. Kampen för frihet har aldrig varit viktigare. Liberalerna kommer alltid stå upp för ett fritt Europa och mot den ryska regimens maktambitioner. Vi vill öka det militära och civila stödet till Ukraina, verka för ett Ukrainskt EU-medlemskap och öka sanktionstrycket mot Putins Ryssland.",
      "Ensam är bara ensam, tillsammans är vi starka. Därför driver vi för ett starkt samarbete inom EU, FN och NATO, och Liberalernas Sverige vågar gå längst fram i kampen för alla människors mänskliga fri- och rättigheter. Sverige ska vara en särskilt stark röst i frågor som är politiskt känsliga i andra länder: jämställdhet, kvinnors rätt till sin egen kropp, sin sexualitet, och rätten till fri, säker och laglig abort, samt HBTQ- personers rättigheter.",
      "Vi vill ha ett generöst bistånd på 1 procent av bruttonationalinkomsten, BNI. Demokrati och frihet är viktigast för att bekämpa fattigdom och skapa utveckling. Utvecklingsbiståndet ska inte gå till auktoritära stater, utan bidra till demokratisering och respekt för mänskliga rättigheter.",
      "Svenska vapen ska alltid vara på rätt sida. Därför har vi medverkat till att det nu finns ett demokratikrav i svensk vapenexport. Den mottagande statens demokratiska status ska vara ett centralt villkor, och Sverige ska ställa tydliga krav på mottagarlandets respekt för de mänskliga rättigheterna."
    ],
    "title": "Utrikespolitik",
    "url": "https://www.liberalerna.se/politik/utrikespolitik",
    "fetchDate": "2025-05-25T06:30:36.987Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/utsatta-omraden": {
    "opinions": [
      "I en del områden begränsas människors frihet. Många saknar jobb. Skolresultaten är dåliga. Hedersförtrycket växer. Gängkriminella har tagit makten över offentliga utrymmen. Det är en stor orättvisa, inte minst för de barn och unga som växer upp där. Människors frihet måste försvaras och parallellsamhällen motverkas oavsett var man bor i Sverige.",
      "Föräldrar som inte kan svenska och har svårt att hitta ett arbete. Söner som har svårt att få godkända betyg. Döttrar som utsätts för hedersförtryck. Sverige har misslyckats med integrationen och för de  svenskar som bor i våra utsatta områden är livschanserna färre.",
      "Skolresultaten måste upp. En bra skola är viktig överallt, framförallt i områden där mångas föräldrar inte har svenska som modersmål och den generella utbildningsnivån är låg. De elever som har sämst förutsättningar ska mötas av de skickligaste lärarna. Vi vill se särskilda karriärtjänster för lärare i dessa områden. Därtill ska inga nya religiösa friskolor få öppna.",
      "Idag bor över en halv miljon människor i våra utsatta områden . Många saknar år efter år ett jobb att gå till. Fler måste få en egen lön att leva på istället för bidrag. Det handlar om utbildning men också om att det måste bli billigare och enklare att anställa.",
      "Hedersrelaterat våld och förtryck ska bekämpas. Kultur eller religion får aldrig användas som ursäkt för förtryckande sedvänjor. På många håll dominerar männen i hemmen och på gatorna. Den feministiska rörelse som finns i utsatta områden måste få stöd. Offentliga medel ska inte gå till organisationer som motarbetar demokratiska principer, integration eller jämställdhet. Det behövs fler synliga och närvarande poliser, inte bara vid utryckningar. Förorten ska vara minst lika trygg som andra bostadsområden."
    ],
    "title": "Utsatta områden",
    "url": "https://www.liberalerna.se/politik/utsatta-omraden",
    "fetchDate": "2023-09-17T17:52:38.787Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/utlandssvenskar": {
    "opinions": [
      "Svenskar har i alla tider sökt sig utomlands, och på samma sätt har människor från andra länder kommit till Sverige. Sveriges framgångar bygger på internationella kontakter. Det ska vara enkelt att flytta utomlands för att jobba, studera eller bilda familj, men också lätt att återvända till Sverige. Välfärdssystemen ska fungera för dig som flyttar mellan länder.",
      "Det ska vara enkelt att ha att göra med svenska myndigheter även om man är bosatt i utlandet. Liberalerna vill att det ska finnas bra e-tjänster som underlättar kontakten med svenska myndigheter, även när man som utlandsboende exempelvis behöver intyg av olika typer.",
      "De svenska utlandsskolorna ska hålla hög kvalitet och följa svensk läroplan. Undervisningen ska ske på svenska och avgifterna får inte vara oskäligt höga. Det måste också bli enklare att tillgodoräkna sig utländska studier i en svensk examen för att få fler svenska studenter att våga ta steget ut i världen.",
      "Vi tror på internationellt samarbete och vill att det ska vara enklare att resa, arbeta och driva företag i andra länder. Vi vill fördjupa samarbetet i EU och införa euron i Sverige, vilket bland annat skulle underlätta för den som bor utomlands eftersom osäkerheter kring växelkursen försvinner. Alla utlandssvenskar ska ha samma rätt att ta med sin familj – därför vill vi att EU:s familjebegrepp fullt ut inkluderar även regnbågsfamiljer.",
      "Bara en knapp tredjedel av utlandssvenskarna använder idag sin rösträtt i riksdagsvalet. Det är alldeles för få. Liberalerna vill underlätta för dig som utlandssvensk att rösta, till exempel genom bättre öppettider på ambassader och tydligare information om reglerna för att rösta.",
      " ",
      " "
    ],
    "title": "Utlandssvenskar",
    "url": "https://www.liberalerna.se/politik/utlandssvenskar",
    "fetchDate": "2025-05-25T06:30:36.301Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/valsystemet": {
    "opinions": [
      "Att vara folkvald är det finaste uppdraget i en demokrati. Men jämfört med många andra länder är politiker i Sverige ganska anonyma för väljarkåren, vilket beror på svagt personvalssystem och att riksdags- och lokalval hålls samma dag. Vi vill utveckla demokratin genom mer personval. Lokalpolitiken ska lyftas fram i ljuset genom att val till kommun och region inte hålls samtidigt som riksdagsvalet.",
      "Det svenska valsystemet fungerar bra, men kan bli ännu bättre. I dag finns möjlighet att personrösta, men för att kryssen ska ha effekt måste minst 5 procent rösta på en och samma kandidat. Det gör att få kandidater blir personvalda. Vi vill sänka gränsen i personvalet så att fler väljares personkryss får effekt.",
      "Dagens system med olika slags valsedlar är svårt att överblicka för många väljare, och Liberalerna vill därför se över dagens system för att göra det enklare – och för att stärka valhemligheten.",
      "Självklart måste människor med nedsatt syn ha samma möjlighet att personrösta som alla andra. Det finns smart teknisk utrustning som gör att detta kan ske utan att valhemligheten urholkas. Liberalerna vill ändra lagen så att sådan utrustning finns tillgänglig i vallokalerna.",
      "I de flesta länder hålls lokalvalen på särskilda datum, men inte i Sverige. Vi vill ändra på det. Om valen till kommuner och landsting/regioner hålls på egna datum kommer viktiga lokala och regionala frågor att få större uppmärksamhet i valrörelsen. Väljarna får bättre möjlighet att granska sina lokala politiker. Då skulle det t.ex. vara riksdagsval 2026, kommun- och regionval 2028, riksdagsval 2030, kommun- och regionval 2032 och så vidare."
    ],
    "title": "Valsystemet",
    "url": "https://www.liberalerna.se/politik/valsystemet",
    "fetchDate": "2025-05-25T06:30:36.385Z",
    "party": "L",
    "subject": "demokrati"
  },
  "https://www.liberalerna.se/politik/vuxenutbildning": {
    "opinions": [
      "Varje människa ska ha så goda förutsättningar som möjligt att utveckla sina kunskaper och färdigheter under hela livet. Därför krävs inte bara en bra skola för barn och ungdomar, utan också en väl utvecklad vuxenutbildning. Fler måste få möjlighet att omskola sig eller förbättra sina grundkunskaper. På så sätt får fler nya chanser i livet.",
      "För att öka kompetensen i Sverige och se till att fler kommer ut på arbetsmarknaden vill Liberalerna fortsätta att bygga ut den framgångsrika Yrkeshögskolan med fler platser. Yrkesutbildningar spelar en viktig roll inte minst för att nyanlända ska komma i arbete. Vi vill införa en yrkesutbildning för vuxna motsvarande gymnasial nivå med stort inslag av arbetsplatsförlagt lärande, yrkesskola, med yrkeshögskolan som modell.",
      "Liberalerna vill att alla ska ha rätt att läsa in grundläggande och särskild behörighet på Komvux. I dag kan kommunerna neka personer plats, men vi vill att alla ska kunna läsa in den kunskap som behövs för att kvalificera sig till högskolestudier.",
      "Liberalerna vill fortsätta arbetet för bättre matchning och kompetensutveckling på arbetsmarknaden. Genom skattelättnader vill vi uppmuntra arbetsmarknadens parter att bygga upp individuella kompetenskonton att använda vid vidareutbildning och omskolning.",
      "\n\n                            Ladda hem som PDF                    "
    ],
    "title": "Vuxenutbildning",
    "url": "https://www.liberalerna.se/politik/vuxenutbildning",
    "fetchDate": "2023-09-17T17:52:42.695Z",
    "party": "L",
    "subject": "utbildning"
  },
  "https://www.liberalerna.se/politik/vagar": {
    "opinions": [
      "Sverige ska ha ett säkert och modernt vägnät. Bilen är avgörande för att hela landet ska leva då många måste färdas långt där det saknas realistiska alternativ. Vägnätet ska förstärkas så att det kan trafikeras av tyngre fordon. Transportsektorn, som står för drygt 90 procent av växthusgasutsläppen, bär ett tungt ansvar i arbetet med att uppnå vårt ambitiösa miljömål om en fossilfri fordonsflotta.",
      "Sverige ska ha ett säkert och modernt vägnät. Bilen är avgörande för att hela landet ska leva då många måste färdas långa sträckor där det inte finns andra realistiska alternativ. Vägnätet ska rustas och förstärkas så att det kan bära tyngre och längre fordon.",
      "Transportsektorn bär ett tungt ansvar i arbetet för att uppnå våra ambitiösa miljömål om en fossilfri fordonsflotta då vägfordonen står för drygt 90 procent av utsläppen av växthusgaser från transportsystemet. För att påskynda omställningen behövs en kraftfull satsning på en övergång till eldrivna fordon med en väl fungerande laddinfrastruktur.",
      "Vägunderhållet har nedprioriterats, vilket lett till brister i hela landet, inte minst i landsbygdsvägnätet. Det har slagit hårdast mot de delar av landet där bilen är enda alternativet. Möjligheten att frakta gods på järnväg och till sjöss ska underlättas genom attraktivitet och tillgänglighet, inte genom att hindra vägtransporter där det saknas alternativ.",
      "Staten bör ta ett större ekonomiskt ansvar för att upprätthålla en god standard på det enskilda vägnätet och underlätta för underhåll och reinvestering. Dubbdäck måste kunna användas där de behövs och behovet varierar över landet. En regional differentiering med ett väl tilltaget tidsspann för däckbyte skulle ge hög trafiksäkerhet, låg miljöpåverkan och samtidigt värna människors arbetsmiljö."
    ],
    "title": "Vägar",
    "url": "https://www.liberalerna.se/politik/vagar",
    "fetchDate": "2023-09-17T17:52:43.690Z",
    "party": "L",
    "subject": "infrastruktur-och-trafik"
  },
  "https://www.liberalerna.se/politik/vattenkraft": {
    "opinions": [
      "Vattenkraften var en förutsättning för att Sverige skulle bli en industrination. Den är pålitlig och flexibel. Tack vare vattenkraften klarar elsystemet förhållandevis mycket väderberoende elproduktion. Utbyggnaden av vattenkraften orsakade stora skador. Liberalerna lyckades skydda de sista fyra älvarna. Åtgärder behövs, särskilt i små vattendrag, för att reparera det som förstörts.",
      "Vattenkraften är klimatsmart och spelar en avgörande roll för elförsörjningen. Produktionen kan ökas och minskas sekundsnabbt. Vattenkraften kan därför hantera både ändringar i efterfrågan och möta variationer i produktionen från andra kraftslag. I länder utan vattenkraft har fossila bränslen den rollen.",
      "Utbygganden av vattenkraften var en förutsättning för Sveriges industrialisering och för vårt välstånd. Men både utbyggnaden av de små vattendragen i söder och de stora älvarna i norr skadade den lokala miljön. Skadorna behöver repareras.",
      "Allt som görs för att miljöanpassa vattenkraften ska ske långsiktigt, och insatserna ska göras där störst nytta kan uppnås med begränsade åtgärder. Det betyder att åtgärderna i första hand ska göras i den småskaliga vattenkraften. Där behöver inte så mycket produktion offras.",
      "De fyra nationalälvarna och andra fritt flödande vattendrag ska vara skyddade från utbyggnad.",
      "När andelen väderberoende elproduktion växer ökar behovet av att köra vattenkraften hårdare med snabbare och större förändringar av flöden i vattendragen. Att återställa ekosystemen kräver ofta det omvända, att ändringar i flödena förändras långsammare än idag. Hur vattenkraften kommer att kunna köras blir avgörande för hur mycket sol och vind som ryms i kraftsystemet och hur mycket av den tillkommande elen som behöver komma från kärnkraften."
    ],
    "title": "Vattenkraft",
    "url": "https://www.liberalerna.se/politik/vattenkraft",
    "fetchDate": "2023-09-17T17:52:42.040Z",
    "party": "L",
    "subject": "energi"
  },
  "https://www.liberalerna.se/politik/vindkraft": {
    "opinions": [
      "Vindkraften har växt fort de senaste åren och ger idag ett betydande tillskott till vår fossilfria elmix. När elbehovet ökar är det vindkraften och kärnkraften som kommer att stå för det mesta av den nya elproduktionen. De konflikter vindkraften skapar måste tas på allvar. Alla blåsiga platser ska inte bebyggas med vindkraft, men en del ska det.",
      "Vindkraften har växt kraftig. Den står på egna ben och byggs konkurrenskraftigt. Det behövs inga subventioner längre. Det är bra. Energislagen ska ha jämförbara spelregler.",
      "Utbyggandet av vindkraften behöver fortsätta. Men att vindkraften kräver stora ytor leder till konflikter. Utbyggnaden måste ske i samförstånd med de människor som påverkas. Det ska finnas en verklig möjlighet att göra sin röst hörd.",
      "Att vindkraften växer betyder att den nu påverkar kraftsystemet mer än tidigare. Det märks genom att elpriset har blivit mer oförutsägbart, vilket skadar ekonomin. För att stabilisera priset – när vindkraftsutbyggnaden fortsätter – behövs det nya elanvändare som hela tiden anpassar sig efter vädret. Det skulle till exempel kunna vara produktion av vätgas som stoppas när det är ont om el.",
      "Väderberoendet och konkurrensen med andra intressen sätter gränser för vindkraftsutbyggnaden. Vindkraften behöver kombineras med andra fossilfria energislag för att vi ska kunna lita på att få el i tillräcklig mängd när och där vi behöver den.",
      "För elektrifieringen måste transmissionsnätet byggas ut för den havsbaserade vindkraften. Var utbyggnaden ska ske behöver avgöras utifrån samhällsekonomiska intressen för att säkerställa störst nytta för elsystemet. Det är viktigt att staten har en god kostnadskontroll och ansvarsfull fiskal politik när man investerar i nätutbyggnaden."
    ],
    "title": "Vindkraft",
    "url": "https://www.liberalerna.se/politik/vindkraft",
    "fetchDate": "2024-06-02T17:16:18.668Z",
    "party": "L",
    "subject": "energi"
  },
  "https://www.liberalerna.se/politik/yttrandefrihet": {
    "opinions": [
      "I ett fritt samhälle har du rätten att kritisera de styrande och säga din åsikt, även om den inte uppskattas av andra. Alldeles för ofta ropas det på censur och förbud mot det som är kontroversiellt. Vi liberaler tror på en annan väg. Den öppna debatten där åsikter kan möta varandra är livsnödvändig. Vi fördömer attackerna på det fria ordet i auktoritära länder och vill att Sverige ökar stödet till yttrandefrihet.",
      "Den liberala rörelsen föddes i kampen för rätten till fri debatt. Modiga liberaler från 1600-talet och framåt har tagit strid för den yttrandefrihet som vi tar för självklar i dag i Sverige. Men yttrandefriheten måste hela tiden försvaras, och i många länder går utvecklingen just nu åt helt fel håll.",
      "Liberaler brukar säga att gränsen för friheten går där man börjar kränka någon annans frihet, inte där man kränker någons känslor eller trosuppfattningar. Vi tror inte att extremistiska åsikter kan förbjudas eller censureras bort. Dagens skydd mot den allra grövsta hetsen ska finnas kvar, men vi ser inget skäl att göra ytterligare begränsningar.",
      "EU-landet Ungern är ett skrämmande exempel på den negativa utvecklingen. Alla EU-länder måste följa demokratiska principer. Därför måste EU-kommissionen sätta ökad press på att demokratiska fri- och rättigheter, som yttrandefriheten, respekteras fullt ut i samtliga medlemsländer. Systematiska kränkningar ska kunna leda till indragna EU-stöd och i särskilt allvarliga fall indragen rösträtt i EU:s ministerråd.",
      "Sverige har ett starkt grundlagsskydd för tryck- och yttrandefriheten, men det behöver uppdateras för att fungera i den digitala miljön. Vi vill att samma principer gäller på webben som när tidningen trycks på papper, till exempel att gamla texter inte ska kunna åtalas långt i efterhand."
    ],
    "title": "Yttrandefrihet",
    "url": "https://www.liberalerna.se/politik/yttrandefrihet",
    "fetchDate": "2025-05-25T06:30:36.171Z",
    "party": "L",
    "subject": "demokrati"
  },
  "https://www.liberalerna.se/politik/arsrika": {
    "opinions": [
      "Ett grundläggande hinder för årsrikas självständighet och delaktighet är ålderismen. Den finns inom såväl arbetslivet som hälso- och sjukvården och en rad andra områden. Världshälsoorganisationen WHO har konstaterat att ålderismen är starkare i länder med högt välstånd. Sverige är tyvärr inget undantag. Precis som alla andra ska årsrika bli bemötta för den de är, inte hur många år de har levt.",
      "Vi måste bekämpa ålderismen. Att öka årsrika människors självständighet och egenmakt är en central uppgift i Liberalernas äldrepolitik. Diskrimineringsombudsmannen får årligen ta emot hundratals anmälningar om åldersdiskriminering, ändå leder endast en handfull till åtgärder. DO:s uppdrag och resurser bör ses över så att anmälningar om åldersdiskriminering åtgärdas och analyseras.",
      "Många årsrika gör stora och viktiga ideella insatser. De utgör ryggraden inom många civilsamhällesorganisationer, de vårdar närstående, tar hand om barnbarn och stöttar vänner med sviktande hälsa. Genom att synliggöra omfattningen och värdet av ideella insatser i offentlig statistik, kan vi också motverka ålderism.",
      "Kommuner kan främja ett aktivt och hälsosamt liv bland äldre också i samhällsplaneringen så att man inspirerar till aktivitet bland årsrika. Primärvården ska ta en aktiv roll i det hälsofrämjandet genom att förmedla hur människor kan bevara hälsan långt upp i livet. Det bör också ske i samarbete med andra samhällssektorer till exempel pensionärs- och patientorganisationerna.",
      "De flesta människor vill bo kvar i sin gamla bostad hela livet och ska kunna det. Samtidigt behövs en mångfald av bostäder anpassade för årsrika, både på den vanliga bostadsmarknaden och i form av äldreboenden. Det behövs även fler, inte färre, lägenheter i vård- och omsorgsboenden för att tillgodose behoven hos de årsrika som behöver tillgång till vård- och omsorg under dygnets alla timmar."
    ],
    "title": "Årsrika",
    "url": "https://www.liberalerna.se/politik/arsrika",
    "fetchDate": "2025-05-25T06:30:36.146Z",
    "party": "L",
    "subject": "aldrepolitik"
  },
  "https://www.liberalerna.se/politik/aldre-i-arbetslivet": {
    "opinions": [
      "Äldre människors kunskap, kompetens och erfarenhet måste tas tillvara i arbetslivet. Fördomar och diskriminering måste bekämpas, och regler och avtal som hindrar äldre att arbeta om de vill ska tas bort. Synen på årsrika måste förändras. Ålder är ett dåligt mått på människors förmågor – både på arbetsmarknaden och i samhället.",
      "I Sverige finns en utbredd åldersdiskriminering. Äldre som blir av med jobbet har svårt att hitta nya arbeten. Vi vill ha en förändrad syn på äldre, vi menar att ha levt länge ofta sammanfaller med erfarenhet och kompetens. Det ska inte ses som något negativt, det är snarare en merit.",
      "Man ska ha rätt att få arbeta längre. För att uppmuntra fler att fortsätta jobba vill vi att alla över 63 ska få ett extra högt jobbskatteavdrag, och att den särskilda löneskatten i arbetsgivaravgiften för anställda över 65 år ska avskaffas. Den som arbetar och bidrar lite längre ska inte straffas med höga skatter.",
      "Vi vill höja gränsen för hur länge man har rätt att vara kvar på arbetet från 67 till 71 år. Även stöd som har åldersgräns, som exempelvis bilstödet, måste anpassas när vi jobbar längre. Pensionsåldern och rätten att stanna kvar i arbetslivet ska knytas till medellivslängdens utveckling.",
      "Det är en myt att äldre har svårt att lära sig nytt. Därför vill vi också förbättra möjligheten att vidareutbilda sig eller lära sig ett helt nytt yrke mitt i livet. Vi tycker att åldersgränsen för studiemedel ska höjas i takt med att vi arbetar längre."
    ],
    "title": "Äldre i arbetslivet",
    "url": "https://www.liberalerna.se/politik/aldre-i-arbetslivet",
    "fetchDate": "2023-09-17T17:52:39.791Z",
    "party": "L",
    "subject": "aldrepolitik"
  },
  "https://www.liberalerna.se/politik/ostersjon": {
    "opinions": [
      "Vi måste ta bättre hand om Östersjön. Fisket måste begränsas till vad bestånden tål. Näringsutsläppen måste börja minska igen. Det ska inte finnas döda bottnar. Ekosystemen ska blomstra. Havet ska må bra. Att klimatet snabbt förändras har gjort situationen för Östersjön mer akut. Det är ett underbetyg att Östersjön mår så dåligt trots Sveriges höga miljöambitioner.",
      "Östersjön är särskilt känslig både för människors påverkan och för klimatförändringar. Samtidigt är sjöfarten är intensiv och alldeles för mycket näring når havet. Gamla tiders synder, då utsläpp av gifter skedde orenat, är fortfarande ett bekymmer.",
      "Arbetet för att rädda Östersjön kräver att vi arbetar nationellt, tillsammans med våra grannländer och inom EU. Det mest akuta är att stoppa övergödningen som leder till döda bottnar och algblomning. Idag 96 procent av Östersjön övergödd. De döda bottnarna upptar en yta större än Danmark. Sverige släpper ut mer näring än vi åtagit oss och våra utsläpp har slutat minska.",
      "Situationen för flera fiskbestånd i Östersjön är oroande. Fisket måste begränsas till vad bestånden tål. Akuta fiskestopp ska användas vid behov. Samarbetet inom EU har gett resultat men Sverige bör gå före.",
      "Östersjöns kust och skärgårdar hör till de områden i Sverige där människor helst vill vistas. Människor trivs vid vatten. Samtidigt är de grunda vattnen längs stränderna viktiga för många av havets arter. Här kan fiskyngel och fågelungar finna skydd och växa till sig. Människor ska kunna uppleva orörda stränder och ekosystemen måste fungera. Samtidigt ska människor kunna bo och verka även i kustsamhällen och på skärgårdsöar."
    ],
    "title": "Östersjön",
    "url": "https://www.liberalerna.se/politik/ostersjon",
    "fetchDate": "2023-09-17T17:52:43.907Z",
    "party": "L",
    "subject": "miljo-och-klimat"
  },
  "https://www.liberalerna.se/politik/bibliotek": {
    "opinions": [
      "Bibliotek är mer än en samling böcker till utlåning – där ska man kunna få hjälp att söka information, och stöd att bildas. På många håll fungerar de som lokala kulturcentrum. Därtill har skolbiblioteken en viktig roll för att barn och unga ska upptäcka litteraturen och läsglädjen. Liberalerna vill att alla ska ha tillgång till bibliotek och få hjälp att nyttja dem. De ska vara lugna, rustade och bemannade.",
      "Få saker är viktigare om man vill ge människor jämlika villkor än att stimulera läsning. En grundläggande läsförmåga är grundläggande för fortsatt lärande och utbildning generellt samt för individens möjligheter i framtida arbetsliv. Vi måste fortsatt satsa på att alla elever oavsett kön ska få en grundläggande läsförmåga oavsett vilka föräldrar de har, i vilken skola de går eller var i landet de bor. Liberalerna vill därför att alla skolor ska ha bra bibliotek med utbildade skolbibliotekarier.",
      "Böcker ger oss de verktyg vi behöver för att förstå och kunna tolka världen omkring oss. Varje människa ska ha tillgång till denna fantastiska resurs och få hjälp att utnyttja den. För detta är lugna och rustade bibliotek en grundsten. Bibliotek är inte en plats där man får bete sig hur som helst. Den som upprepade gånger missköter sig och stör andra måste därför kunna nekas tillträde. Vi vill därför ha en lag om biblioteksfrid.",
      "Liberalerna ser att biblioteken har ett värde som sträcker sig långt längre än att vara en plats för en samling böcker. Vi vill att biblioteken ska vara en plats där man ska kunna få hjälp att söka information, och stöd att bildas och utbildas. Det finns framgångsrika lokala exempel där biblioteken fungerar som lokala kulturcentrum. Liberalerna vill satsa pengar för att stärka biblioteken, men även för att säkra möjligheten att köpa in fler böcker och ny litteratur."
    ],
    "title": "Bibliotek",
    "url": "https://www.liberalerna.se/politik/bibliotek",
    "fetchDate": "2024-10-10T06:29:33.084Z",
    "party": "L",
    "subject": "utbildning"
  },
  "https://www.liberalerna.se/politik/glesbygd": {
    "opinions": [
      "Vår utgångspunkt är tron på människors makt över sin egen situation och möjligheten att skapa sin egen framtid. En liberal politik för hela Sverige skapar förutsättningar för den som vill bo, arbeta eller driva företag på landsbygden eller i mindre tätorter. Vi ska ta vara på de unika förutsättningar för individers utvecklingskraft och företags konkurrenskraft som finns.",
      "Kommunerna måste ta ett större ansvar att förbättra företagsklimatet. Finansiering utgör det främsta hindren för bostadsproduktion i glesbygden, men även alltför detaljerade regelverk som till exempel strandskyddet. Vi vill se ett skattefritt bosparande för unga och en egnahemsrörelse för ökat bostadsbyggande i hela landet.",
      "Det är viktigt att statlig service till medborgarna, som försvunnit från stora delar av landet, återupprättas. Friskolereformen har inneburit att by- och bygdeskolor kunnat leva vidare genom ett starkt lokalt engagemang och ska värnas.",
      "För de som bor i glesbygd utan tillgång till kollektivtrafik är bilen avgörande för att få ihop livspusslet. Vi vill se ett höjt avdrag för resor med egen bil för glesbygdsbor, en fördubbling av fordonsskattens glesbygdsavdrag och att reduktionsplikten och utsläppsrätterna är så konstruerade att de inte i onödan driver upp drivmedelspriserna.",
      "Utbyggnaden av vindkraft måste öka för att vi ska klara klimatmålen, men vi värnar det kommunala vetot vid etablering av vindkraftsparker. Kommunerna ska ha fullt bestämmande över markanvändningen i kommunen. Markägare bör kunna ges ekonomisk kompensation.",
      "Vi vill se ett ökat vägunderhåll istället för sänkta hastigheter. Förstärkningen av broar och vägar, som är extra viktiga för industri- och skogsnäring, ska fullföljas. På så sätt kan längre och tyngre lastbilar tillåtas vilket minskar antalet transporter totalt. Finansieringen och skötseln av de enskilda vägarna bör se över, t ex upphandlingen av vinterväghållningen."
    ],
    "title": "Glesbygd",
    "url": "https://www.liberalerna.se/politik/glesbygd",
    "fetchDate": "2025-05-25T06:30:35.279Z",
    "party": "L",
    "subject": "landsbygd"
  },
  "https://www.liberalerna.se/politik/hogre-utbildning": {
    "opinions": [
      "Högre utbildning och forskning är ett uttryck för människans kunskapssökande och längtan efter att förstå mer om sig själv och om sin omvärld. Den bidrar till både individens utveckling och kritiska tänkande samt samhällelig och ekonomisk utveckling. Den högre utbildningen generar både kunskap och bildning med ett egenvärde i sig, samtidigt som den förbereder studenter inför nya utmaningar i akademien eller arbetslivet.",
      "Sverige ska ha höga ambitioner när det gäller högre utbildning, men Liberalerna låter inte en utbyggd högskola ske på bekostnad av kvalitet. Sverige ska ha ett skarpt kvalitetssäkringssystem som underkänner utbildningar som inte håller måttet. De utbildningar som håller mycket hög kvalitet ska ges extra resurser. Den lärarledda undervisningen bör öka.",
      "En satsning på fler sommarkurser vid högskolor och universitet skulle få en rad positiva effekter. Genomströmningen skulle öka genom att studenterna snabbare skulle kunna avsluta sina studier och de sommarjobb dessa har i dag skulle kunna fyllas av andra arbetslösa ungdomar och andra för vilka enkla jobb är en väg in på arbetsmarknaden.",
      "Sveriges högre utbildning ska hålla sådan kvalitet att studenter utanför EU söker sig till landets lärosäten. På den globala utbildningsmarknaden konkurrerar svenska universitet med Oxford och Cambridge om de bästa studenterna. För att attrahera och behålla fler utländska studenter som har utbildat sig i Sverige bör dessa ges ökade ekonomiska incitament. Om man som utländsk student tar examen och sedan väljer att arbeta i Sverige ska en del av utbildningsavgiften betalas tillbaka i form av en bosättningsbonus."
    ],
    "title": "Högre utbildning",
    "url": "https://www.liberalerna.se/politik/hogre-utbildning",
    "fetchDate": "2024-10-10T06:29:22.522Z",
    "party": "L",
    "subject": "utbildning"
  },
  "https://www.liberalerna.se/politik/konsumenters-rattigheter": {
    "opinions": [
      "En liberal konsumentpolitik handlar om att stärka konsumenternas makt och möjlighet att göra aktiva val. Då behövs kunskap och en öppen debatt där marknadsaktörer granskas och oseriösa företag avslöjas. Staten ska ge konsumenterna goda möjligheter att göra val och vara medvetna om konsekvenserna av dem. Staten ska däremot inte ge pekpinnar och bestämma vilka val konsumenterna ska göra.",
      "För att marknaden ska fungera behövs en stark konsumentlagstiftning. Utan rättigheter, tillgång till information och regler som garanterar produkternas säkerhet och innehåll försvagas konsumenternas makt. Men med det på plats ska konsumenter fritt få välja bland produkter – utan statliga pekpinnar.",
      "Näthandeln ger stora möjligheter, men betyder också att du som konsumenter lämnar ifrån dig allt mer uppgifter om dig själv och dina köpvanor. Vi tycker att du ska få tydligare insyn i vilka uppgifter om dig själv som lagras, och hur den används. Det ska också vara lättare att få uppgifter raderade i samband med att kundrelationen upphör.",
      "Vi vill att märkning av och innehållsdeklarationer för livsmedel ska vara tydliga. Maten ska vara säker i hela Europa. Den europeiska matproduktionen ska bygga på höga krav på djurskydd, miljö och hygien. De oberoende konsumentorganisationerna spelar en avgörande roll för att ta tillvara konsumenters intressen i samhället och på marknaden.",
      "Konsumenter med funktionsnedsättning har ofta sämre möjligheter än andra att utöva sin konsumentmakt. Det kan handla om bristande fysisk tillgänglighet i butikslokaler, som i allvarliga fall ska räknas som diskriminering. Det handlar även om att konsumentinformation inte är åtkomlig via kanaler som alla kan använda sig av. Statens konsumentupplysning ska ha ett särskilt fokus för att underlätta för denna grupp."
    ],
    "title": "Konsumenters rättigheter",
    "url": "https://www.liberalerna.se/politik/konsumenters-rattigheter",
    "fetchDate": "2024-10-10T06:29:36.068Z",
    "party": "L",
    "subject": "konsumentpolitik"
  },
  "https://www.liberalerna.se/politik/rasism": {
    "opinions": [
      "För oss liberaler är varje människa en unik individ som inte kan definieras utifrån sin bakgrund. Ingen ska hållas tillbaka av fördomar och diskriminering. Därför måste alla former av rasism och främlingsfientlighet bekämpas med kraft. Sverige ska vara ett öppet och tolerant land.",
      "Kampen och arbetet mot rasism och intolerans får aldrig upphöra. Judar utsätts för angrepp, och synagogor och andra judiska institutioner hotas. Romer är måltavlor för diskriminering och intolerans. Moskéer attackeras och muslimer utsätts för fördomar. Människor med afrikanskt ursprung utsätts för hatbrott och hotas. Ingen form av rasism och intolerans kan någonsin accepteras.",
      "Skolan är inte värdeneutral, utan ska stå för alla människors lika värde. Skolan har en viktig roll i att förebygga antisemitism, antiziganism, islamofobi, afrofobi men även homofobi och andra former av intolerans. Skolan ska vara en frizon från fördomar och hat.",
      "Polisens hatbrottsarbete måste ges särskild prioritet, och religiösa och kulturella institutioner som är utsatta måste ha samhällets skydd. Liberalerna har sett till att staten ger ekonomiskt stöd till säkerhetsarrangemang vid utsatta församlingar.",
      "Många organisationer arbetar aktivt för att bekämpa olika former av intolerans. Det viktiga arbetet behöver stöd. Inget stöd ska gå till odemokratiska organisationer som stryker rasismen medhårs."
    ],
    "title": "Rasism",
    "url": "https://www.liberalerna.se/politik/rasism",
    "fetchDate": "2024-10-10T06:29:35.540Z",
    "party": "L",
    "subject": "jamstalldhet-och-diskriminering"
  },
  "https://www.liberalerna.se/politik/ai": {
    "opinions": [
      "AI är i färd med att förändra våra samhällen i grunden. Liberalerna vill se en nationell AI-strategi som är teknikoptimistisk och uppmuntrar innovation. Vi tar samtidigt riskerna med AI på allvar. Individers integritet och rättigheter måste värnas. Det krävs åtgärder mot desinformation, cyberattacker och missbruk för att skydda Sveriges demokrati och säkerhet.",
      "Sverige är ett av världens mest innovativa länder. Det är en roll vi ska behålla när AI blir allt viktigare. Liberalerna vill underlätta för företag som söker sig hit genom regler som gynnar innovation snarare än en tuff byråkrati som stryper nya idéer i dess linda. ",
      "Europas oberoende har på senare år blivit allt viktigare, och vad gäller den teknologiska utvecklingen finns flera stora utmaningar. Sverige och övriga Europa riskerar att bli mycket sårbara om majoriteten av våra teknikkomponenter kommer från icke-demokratiska länder som redan bedriver omfattande underrättelse- och destabiliserande verksamhet mot oss. Idag är Europa helt beroende av digitala komponenter från Kina och mineraler som bryts under usla förhållanden i afrikanska gruvor. ",
      "För att Europa ska hänga med i den digitala utvecklingen är det nödvändigt att företag som verkar här har god tillgång till viktiga mineraler, mikrochips och halvledare. Tillgången ska inte behöva ske på bekostnad av rättvisa arbetsförhållanden och unionens oberoende. Liberalerna vill se rejäla satsningar på forskning och snabbare tillståndsprocesser. Vi tror på frihandel, och genom nya frihandelsavtal med demokratiska länder kan Sveriges och Europas tillgång till kritiska produkter säkras. ",
      "Liberalerna vill se nationell AI-strategi som är teknikoptimistisk och uppmuntrar innovation. Dessutom bör EU anta en gemensam AI-säkerhetsstrategi för att skydda våra demokratiska samhällen från desinformation och cyberattacker. När AI-modeller kontrolleras av totalitära regimer riskerar användare att mötas av falsifierad och politiskt vinklad information. Europas beroende av andra länders AI-språkmodeller skulle kunna minskas om en “europeisk chatgpt”utvecklas."
    ],
    "title": "AI och teknikutveckling",
    "url": "https://www.liberalerna.se/politik/ai",
    "fetchDate": "2025-05-25T06:30:36.240Z",
    "party": "L",
    "subject": "it-och-mobiltelefoni"
  },
  "https://www.liberalerna.se/politik/energi-2": {
    "opinions": [
      "Svenska elkunder har i decennier kunnat lita på att elen fungerar. Kostnaden har varit låg och priset har gått att förutse. Så är det inte längre. Kapaciteten att producera el, särskilt i söder, är för liten genom den förtida avvecklingen av kärnkraften. Vill vi öka tempot i elektrifieringen och producera mer el måste elskatten sänkas och Sverige bli ett enda elprisområde.",
      "Klimatomställningen innebär att vi måste sluta använda fossila bränslen om vi ska nå målet om nettonollutsläpp senast 2045. Vi behöver elektrifiera industrin och transportsektorn så långt det går för att lyckas med omställningen. Den fossilfria energin ska byggas ut. Kärnkraft, vattenkraft, sol- och vindenergi har alla olika funktioner i energisystemet och kompletterar varandra.",
      "Kärnkraften har en särställning då den är det enda fossilfria energislaget som både kan byggas ut i stor skala och som är planerbart. För att elsystemet ska fungera så krävs det elproduktion som kan möta behovet oavsett väder. De hinder som tidigare fanns mot ny kärnkraft är nu avskaffade tack vare Liberalerna. Vi är inte beredda att bygga ny vattenkraft i orörda älvsträckor. De vattenkraftverk som redan finns måste effektiviseras.",
      "Elmarknaden är omgärdad av regler och politisk styrning som i praktiken gör det väldigt svårt för marknaden att lösa de problem som finns. Lösningen är att investera i planerbar elproduktion där kärnkraften är det enda fossilfria alternativet. De fossilfria kraftslagen måste hanteras teknikneutralt och ska ha jämförbara regler. Investeringar kräver politisk stabilitet. Ingen vågar chansa på att investera när reglerna när som helst kan ändras genom nya subventioner eller skatter riktade mot enskilda kraftslag. Marknadsmodellen behöver kompletteras med en modell för att ersätta de nyttor kraftslagen gör i kraftsystemet utöver att leverera el, t ex stabilitet i elnätet.",
      "Elpriserna måste sänkas och prisskillnaderna avskaffas. I den finska elmarknadslagen står det inskrivet att elnätet ska skötas så att Finland kan fungera som ett gemensamt elprisområde. Vi vill se ett liknande mål i Sverige att elpriset ska vara samma i hela landet. Idag har flera kommuner i norra Sverige en reducerad elskatt med 20 procent på grund av att uppvärmningskostnaderna är högre jämfört med övriga Sverige. Vi vill utöka avdraget så att det även omfattar de kommuner i södra Sverige som drabbats mest av de höga elpriserna.",
      "Elpriserna i södra Sverige är höga därför att Tyskland håller uppe priserna i norr för att kunna hålla dem lägre än de annars skulle varit i söder där landets industri ligger. Det är ohållbart och i strid med EU:s regelverk. Sverige bör kräva att EU-kommissionen tvingar Tyskland att införa elprisområden."
    ],
    "title": "Energi",
    "url": "https://www.liberalerna.se/politik/energi-2",
    "fetchDate": "2025-05-25T06:30:42.546Z",
    "party": "L",
    "subject": "energi"
  },
  "https://www.liberalerna.se/politik/forlossningsvard": {
    "opinions": [
      "Sveriges förlossningsvård är en av de säkraste i världen, men även här finns problem.  Många kvinnor nekas möjligheten att föda med kejsarsnitt. Vi anser att kvinnan ska ha full makt att välja på vilket sätt hon föder barn. För att förbättra barnmorskornas arbetsmiljö vill vi genomföra långsiktiga satsningar på vårdplatser. ",
      "Många barnmorskor vittnar om personalbrist och ett alltför högt arbetstempo. Liberalerna vill göra en långsiktig satsning på vårdplatser för att barnmorskorna ska få fler kollegor och bättre löneutveckling. Fler ska kunna dela sin arbetstid mellan mödravårdens mottagningar och förlossningsavdelningar. ",
      "En stressig arbetsmiljö drabbar även de födande och deras familjer. Istället för att värna om kvinnans önskemål riskerar vården att bli alltför standardiserad snarare än individanpassad. Vårt mål är en barnmorska per födande kvinna, oavsett var i landet man bor. Det är oacceptabelt att mödradödligheten är högre bland utrikesfödda kvinnor. Mer behöver göras för att hantera kommunikationsproblem. ",
      "Idag kan kvinnor nekas möjligheten att föda med kejsarsnitt. Dessutom vittnar kvinnor om brist på stöd och otillräcklig delaktighet i sin egen vård. Liberalerna kommer alltid värna om den personliga autonomin och valfriheten. Om en kvinna efter samtal med barnmorska vill föda med kejsarsnitt ska hon kunna göra det.",
      "Tyvärr har förlossningsskador länge betraktats som något normalt och kunskapen kring i stort sett alla områden, bristningar, kvarvarande smärta och inkontinens har varit eftersatt. Att så många kvinnor får långvariga problem efter graviditet och födsel är helt oacceptabelt. Mödra- och förlossningsvården måste rustas upp med kunskap."
    ],
    "title": "Förlossningsvård",
    "url": "https://www.liberalerna.se/politik/forlossningsvard",
    "fetchDate": "2025-05-25T06:30:37.715Z",
    "party": "L",
    "subject": "vard-och-omsorg"
  },
  "https://www.liberalerna.se/politik/ukraina": {
    "opinions": [
      "Det värsta tänkbara utfallet i kriget är om Ukraina tvingas avstå stora landområden under förnedrande former – signalen till världens diktaturer hade då varit att den fria världen inte orkar – eller kan stå upp för den regelbaserade liberala världsordningen, fritt fram för den starke att stjäla från den svage. I Sverige måste vi göra allt vi kan för att Ukraina ska vinna kriget – och Ryssland förlora.",
      "Ukrainas försvarsförmåga är avgörande för krigets utgång. Omvärldens militära stöd måste fortsätta och det svenska militära stödet i form av avancerade vapensystem och ammunition samt utbildning bör intensifieras. EU måste utveckla en flerårig plan för fortsatt militärt stöd till Ukraina. Vi vill se att EU-länderna åläggs ett krav att bidra med minst 0,5 procent av BNP i stöd till Ukraina.",
      "Sverige ska tillsammans med övriga EU vara en långsiktig partner i återuppbyggandet av Ukraina. Frysta ryska statstillgångar ska beslagtas och användas för att finansiera återuppbyggnaden. Återuppbyggnaden kommer ta tid och kan inte vänta tills kriget är över utan måste ske i takt med att landområden befrias och säkras.",
      "Ukraina hör hemma i den europeiska familjen av demokratier, och måste skyddas mot fortsatt rysk aggression även efter att Ryssland förlorat kriget. Liberalerna vill se en färdplan mot EU-medlemskap, där Ukraina stegvis blir en del av EU:s säkerhetspolitiska samarbete och EU:s inre marknad – och får fullständig frihandel med EU. Ukraina bör så snart som möjligt få observatörsstatus i Europaparlamentet och övriga EU-institutioner. Sverige bör även verka för att Ukraina välkomnas till Nato så snart förutsättningarna för medlemskap är uppfyllda."
    ],
    "title": "Ukraina",
    "url": "https://www.liberalerna.se/politik/ukraina",
    "fetchDate": "2025-05-25T06:30:42.522Z",
    "party": "L",
    "subject": "utrikes--och-bistandsfragor"
  },
  "https://www.liberalerna.se/politik/bostad": {
    "opinions": [
      "Liberalerna vill reformera bostadsmarknaden i grunden, förenkla regler och öka konkurrensen. Fler ska känna friheten att ha ett eget hem.",
      " ",
      "Planprocesser tar i dag för lång tid. Långa handläggningstider och omfattande överklaganden försenar byggprojekt i åratal. Detta hämmar byggandet och driver upp priserna.",
      "Vi vill därför korta processen från godkännande till byggstart genom att ta bort kravet på startbesked och se över överklagandereglerna utan att inskränka rättssäkerheten. Därför måste reglerna bli mer proportionerliga och mindre administrativt betungande.",
      "Liberalerna vill förenkla byggreglerna. En hustyp ska kunna prövas en gång mot byggnormen och därefter vara godkänd. Exempelvis upprepas i dag prövningar i onödan, vilket ökar både kostnader och handläggningstider. Dessutom ska regler anpassas bättre efter olika målgrupper – studenter, äldre och barnfamiljer har olika behov.",
      " ",
      "De som har minst marginaler bor ofta i den dyraste boendeformen – hyresrätten. Samtidigt saknar många områden bostadsrätter, vilket minskar den sociala rörligheten.",
      "Liberalerna vill införa fri hyressättning vid nyproduktion och låta hyror i större utsträckning spegla efterfrågan även i det befintliga beståndet. Samtidigt ska tydliga regelverk ge hyresgäster långsiktigt förutsägbara villkor och större inflytande över standard och utrustning.",
      "Dessutom vill vi reformera bruksvärdessystemet för att skapa bättre rörlighet och ökad nyproduktion.",
      " ",
      "För att stärka tryggheten för dem som står längst från bostadsmarknaden vill vi införa en svensk modell för sociala bostäder – behovsbostäder. De ska fungera som ett komplement till den ordinarie bostadsmarknaden och vara förmedlade utifrån sociala kriterier.",
      " ",
      "Tillfälliga byggsubventioner skapar inte stabilitet. De snedvrider konkurrensen och ger kortsiktiga effekter. Bostadsbyggande på en hög och stabil nivå kräver långsiktiga spelregler.",
      "Fastighetsägare ska ta ansvar för underhåll och renovering av sina fastigheter. Staten ska inte snedvrida marknaden genom tillfälliga stöd.",
      " ",
      "Här kan du läsa mer om Liberalernas bostadspolitik: Bostadspolitisk rapport",
      " ",
      "För att öka incitamenten att bygga nya hyresrätter – när investeringar blir mer lönsamma ökar byggandet och utbudet.",
      "Ett komplement till den ordinarie bostadsmarknaden, förmedlade efter sociala behov.",
      "Tillfälliga stöd ger kortsiktiga effekter och snedvrider konkurrensen. Kort sagt ger stabilare regler långsiktigt högre byggande.",
      " "
    ],
    "title": "Bostad",
    "url": "https://www.liberalerna.se/politik/bostad",
    "fetchDate": "2026-03-02T07:04:48.170Z",
    "party": "L"
  },
  "https://www.liberalerna.se/politik/hbtqi": {
    "opinions": [
      "För oss är målet tydligt: alla ska ha samma rättigheter och möjligheter, oavsett kön, könsidentitet eller sexuell läggning. Hbtqi-rättigheter är mänskliga rättigheter – och de måste försvaras, utvecklas och stärkas.",
      " ",
      "Liberalerna har ofta gått i spetsen för reformer på hbtqi-området. Vi har bidragit till en modern könstillhörighetslag, könsneutral äktenskapslagstiftning och adoptionslagstiftning. Vi var också det första parti som krävde att steriliseringstvånget för transpersoner skulle avskaffas.",
      "Samtidigt återstår mycket arbete. Trots lagändringar lever många i otrygghet. Hatbrott, hot och hedersrelaterat förtryck begränsar människors frihet. Därför fortsätter vi att driva på för nya reformer och stärkt skydd.",
      " ",
      "Alla har rätt att bli bemötta på jämlika villkor i samhällets alla verksamheter. Därför vill vi stärka hbtqi-kompetensen i offentlig sektor. Skolans sexualundervisning ska vara inkluderande och bygga på kunskap, respekt och öppenhet.",
      "Arbetet mot diskriminering, hets och hatbrott måste intensifieras. Likaså ska samhället agera kraftfullt mot hedersrelaterat förtryck som drabbar hbtqi-personer. Friheten att forma sitt eget liv får aldrig begränsas av hot eller kontroll.",
      "Sverige ska dessutom vara en stark röst internationellt. I EU och FN ska vi aktivt driva hbtqi-rättigheter och stödja modiga aktivister i länder där förföljelse och i vissa fall dödsstraff förekommer. Vi vill också att omvändelseförsök förbjuds i hela EU, eftersom sådana metoder kränker människors värdighet och självbestämmande.",
      " ",
      "När det gäller bloddonation ska varje person bli bedömd utifrån individuell risk, inte sexuell läggning. I dag blir friska homosexuella män i fasta relationer uteslutna genom generella regler. Det är orimligt, särskilt eftersom sjukvården har ett växande behov av blod.",
      "Därför vill Liberalerna ta bort diskriminerande regler och säkerställa att bloddonation sker på lika villkor. På så sätt kombinerar vi medicinsk säkerhet med principen om likabehandling.",
      " ",
      "Alla familjer ska ha samma juridiska skydd. Möjligheten att skaffa barn i Sverige – exempelvis genom assisterad befruktning, adoption, embryodonation eller altruistiskt värdmödraskap – ska vara öppen för alla, oavsett sexuell läggning eller könsidentitet.",
      "Barn till svenska föräldrar som föds genom värdmoderskap utomlands ska ha samma rättigheter från födseln som barn födda i Sverige. Rättssäkerheten för barnet måste alltid stå i centrum.",
      " ",
      " ",
      "Vad innebär individuell riskbedömning vid bloddonation?\nDet innebär att varje person ska bli bedömd utifrån sin faktiska medicinska risk, inte utifrån sexuell läggning.",
      "Vad betyder det att alla familjer ska ha samma juridiska skydd?\nDet betyder att lagstiftningen ska ge lika möjligheter att bilda familj och samma rättigheter för barn, oavsett hur familjen ser ut.",
      " "
    ],
    "title": "HBTQI",
    "url": "https://www.liberalerna.se/politik/hbtqi",
    "fetchDate": "2026-03-02T07:04:45.816Z",
    "party": "L"
  },
  "https://www.liberalerna.se/politik/jamstalldhet": {
    "opinions": [
      "Det har vi kämpat för sedan liberaler drev igenom kvinnors rösträtt. Sverige har idag blivit ett av världens mest jämställda länder, men fortfarande finns mycket kvar att göra.",
      "Att kunna känna vinden i håret, ta bussen till stan och träffa vänner är friheter som många tar för givna. Men mitt ibland oss lever unga människor under förtryck i hederns namn. Många som har kommit till Sverige söker jämställdhet och frihet, men andra tar med sig värderingar som inte hör hemma i ett modernt samhälle.",
      "Därför måste det vara glasklart vad som gäller. Hederskulturen ska aktivt bekämpas av skola, socialtjänst och polis.",
      " ",
      "Årligen tillbringar kvinnor och barn sammanlagt 80 000 nätter på skyddade boenden på flykt. Detta är oacceptabelt. Vi vill därför satsa på mer förebyggande arbete och ge fler som förföljer sin expartner elektronisk fotboja. Dessutom vill vi ge landets kvinnojourer långsiktiga och rimliga ekonomiska villkor.",
      "Förra året anmäldes 10 000 våldtäkter. Därför är det viktigt att rättsväsendet har rätt kompetens. Vi vill införa särskilda domartjänster för sexualbrott och våld i nära relationer, samt skärpa straffen och höja maxstraffet för våldtäkt.",
      " ",
      "Fortfarande tjänar kvinnor nästan 4 miljoner kronor mindre än män under ett yrkesliv. Lönerna måste öka i kvinnodominerade yrken, exempelvis genom karriärtjänster och fler arbetsgivare som tar ansvar för jämställd lönesättning.",
      " ",
      "Omgivningens åsikter och gamla könsroller får inte begränsa barns frihet. För varje pojke och flicka som tror att de måste följa gamla spår, ska skolan visa att det går att välja sin egen väg och bryta könsmönster. Jämställdhet handlar alltså inte bara om lagar och regler, utan om att forma en kultur där alla kan utvecklas på sina villkor.",
      " ",
      " ",
      "Varför vill Liberalerna inrätta särskilda domartjänster för sexualbrott?\nFör att säkerställa rätt kompetens och snabbare handläggning av ärenden som rör våld i nära relationer och sexualbrott.",
      "Hur bekämpar vi hederskultur?\nGenom samverkan mellan skola, socialtjänst och polis samt förebyggande insatser.",
      "Vad gör Liberalerna för ekonomisk jämställdhet?\nVi vill höja löner i kvinnodominerade yrken och skapa karriärtjänster som gör att kvinnor kan tjäna lika mycket som män över ett yrkesliv.",
      "Hur arbetar skolan för jämställdhet?\nSkolan ska visa alla barn att de kan bryta könsmönster och välja sin egen väg, utan att bli begränsade av gamla normer."
    ],
    "title": "Jämställdhet och feminism",
    "url": "https://www.liberalerna.se/politik/jamstalldhet",
    "fetchDate": "2026-03-02T07:04:48.016Z",
    "party": "L"
  }
}
